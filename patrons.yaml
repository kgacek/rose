intentions:
  "Róże Różańca za przyszłych mężów i żony":
    "wkrótce się pojawią"
  "Róże Różańca za obecne i przyszłe dzieci":
    "wkrótce się pojawią"
  "Róże Różańca dzieci za rodziców":
    "wkrótce się pojawią"
  "Róża Różańca w intencji ''wszystkich wrogów''  i pokój na całym świecie":
    "wkrótce się pojawią"
  "Róże Różańca za dusze w czyśćcu cierpiące":
    "wkrótce się pojawią"
  "Róża różańca w intencjach pracy, własnego biznesu i kłopotach finansowych":
    "wkrótce się pojawią"
  "Złota Róża Różańcowa za Całe Duchowieństwo":
    "wkrótce się pojawią"
  "Srebrna Róża Różańcowa o jedność w Kościele Świętym": |
    Akt osobistego poświęcenia się Niepokalanemu Sercu Maryi św. Ludwik Maria Grignion de Montfort
    O Maryjo, w Twoim Niepokalanym Sercu każde stworzenie ma swoje miejsce, a niebo i ziemia podziwiają Twoje cnoty i napełniają się ich wonią. Także ja, z podziwem i czcią wchodzę dzisiaj i to już na zawsze, do rajskiego ogrodu Twojego Niepokalanego Serca, gdyż sama mnie do tego zachęcasz w tych najbardziej niebezpiecznych dla świata chwilach.
    Jestem CAŁY TWÓJ  i dzisiaj, i do końca moich dni, i przez całą wieczność. Możesz obchodzić się ze mną jak ze wszystkimi kwiatami Twego ogrodu: zabrać mnie stąd, choćby i dziś, i przesadzić w inne miejsce; podlewać wodą pociech lub dotknąć suszą oschłości i trudu, otoczyć pięknymi kwiatami ludzi bliskich i przyjaznych lub cierniami niechętnych i wrogich. Możesz dać mi obfitość pokarmu lub jałową glebę głodu, braków i niepowodzeń, a nawet odciąć mnie od korzeni życia i zdrowia, bo wiem, że w Twoich rękach będzie mi najlepiej. Chcę we wszystkim podobać się tylko Tobie, o Różo mistyczna, Różo męki i chwały, najpiękniejszy Kwiecie nieba i ziemi.
    Czyń ze mną, co tylko chcesz. Od tej chwili uznaję, że wszystko, co mnie spotka, będzie z Twojej ręki, o Maryjo. Będę Ci za wszystko dziękował, nawet gdyby nieraz bolało i choćbym nie rozumiał, dlaczego mnie to spotyka. Nawet po śmierci chcę na wieki być w raju Twego Niepokalanego Serca i tylko w Nim wielbić Boga, a nie winny sposób. Weź mnie takim, jakim jestem dzisiaj, i uczyń mnie takim, jakim pragniesz, abym był, ku chwale Boga, teraz i przez całą wieczność. Amen
  "Róża Różańca w intencji osób uzależnionych, w nałogach oraz ich rodziny":
    "wkrótce się pojawią"
  "Róże Różańcowe w intencji osób chorych i ich rodziny":
    "wkrótce się pojawią"
  "Róża o szybki triumf Niepokalanego Serca Maryi w sercu każdego człowieka.":
    Ja............Oddaję i poświęcam Najświętszym Sercom - naszego Pana Jezusa Chrystusa
    i naszej Błogosławionej Dziewicy Maryi moją osobę i moje życie, moje uczynki, pokuty i cierpienia, żeby cała moja istota przyczyniła się do uczczenia, umiłowania i wysławiania tych Serc. Jest moją nieodwołalną wolą należeć do Nich całkowicie i czynić wszystko z miłości do Nich, wyrzekając się przy tym z całego serca wszystkiego, co by się Im mogło nie podobać. Obieram Was sobie o Najświętsze Serca jako jedyny przedmiot mojej miłości, jako obrońców mojego życia, jako rękojmię mojego zbawienia, jako lekarstwo na moją ułomność i niestałość, jako naprawienie wszystkich uchybień mojego życia i jako bezpieczne schronienie w godzinie mojej śmierci. Amen.
  "Róże Różańca za poczęte dzieci nienarodzone i ofiary aborcji":
    "wkrótce się pojawią"
  "Różą Różańcowa o nawrócenie zatwardziałych grzeszników":
    "wkrótce się pojawią"
  "Róże Różańcowe za rodziny i znajomych żyjących i zmarłych": |
    Niepokalana Dziewico Maryjo! Królowo Rodzin, Królowo Pokoju zawierzam Ci całą swoją rodzinę, zarówno żywych jak i umarłych, oraz wszystkie rodziny objęte modlitwą w tej Róży a także znajomych za których polecać będziemy w modlitwie. Przez tajemnice życia Jezusa i Świętej Rodziny uproś u Boga łaskę ochrony nas przed wszelkim złem, ochroń nas płaszczem swojej miłości i modlitwy, a tych którzy zbłądzili, którzy doświadczają nędzy grzechu skieruj na drogę nawrócenia. Tobie i tej modlitwie różańcowej powierzamy drogi naszego rozwoju i ufamy że doprowadzisz nas ścieżkami życia do Jezusa Chrystusa. Maryjo, Najmilsza Matko Jezusa i nasza Matko, przez Twoje pełne miłości wstawiennictwo uczyń naszą modlitwę miłą Bogu i wyjednaj nam Jego łaski i błogosławieństwo.
    Matko Boża Wybawicielko, ulituj się nad naszymi zmarłymi braćmi, a szczególnie nad tymi, którzy najbardziej potrzebują Bożego Miłosierdzia. Spraw, prosimy Cię, aby dusze sług i służebnic twoich, oczyszczone ze swoich win, otrzymały przebaczenie i wieczny odpoczynek w niebie.
    Niech to dzieło modlitwy rozwija się przynosząc miłość i pokój jaki niesie światu Chrystus, aby jak najwięcej rodzin doświadczyło uzdrawiającej mocy Miłości Matki Bożej. Tobie się powierzamy w całości. Amen
  "Róże Różańcowe w intencji małżeństw w kryzysie i trudnościach małżeńskich":
    "wkrótce się pojawią"
  "Różane Pogotowie Modlitewne":
    Matko Boża, Niepokalana Maryjo! Tobie poświęcam ciało i duszę moją, wszystkie modlitwy i prace, radości i cierpienia, wszystko, czym jestem i co posiadam. Ochotnym sercem oddaję się Tobie w macierzyńską niewolę miłości. Pozostawiam Ci zupełną swobodę posługiwania się mną dla zbawienia ludzi i ku pomocy Kościołowi Świętemu, którego jesteś Matką. Chcę odtąd wszystko czynić z Tobą, przez Ciebie i dla Ciebie. Wiem, że własnymi siłami niczego nie dokonam. Ty zaś wszystko możesz, co jest wolą Twego Syna, i zawsze zwyciężasz. Spraw więc, Wspomożycielko Wiernych, by moja rodzina, parafia i cała Ojczyzna były rzeczywistym królestwem Twego Syna i Twoim. Amen.
  "Róża Różańcowa w intencji osób chorych na Parkinsona":
    "wkrótce się pojawią"
  "Psałterz Różany":
    "wkrótce się pojawią"
  "Róża Różańcowa w intencji Braci zakonnych konsekrowanych niewyświęconych":
    "wkrótce się pojawią"

patrons:
  "1. Józef":
    "Święty Józefie, mój najmilszy Ojcze, po Jezusie i Maryi najdroższy mojemu sercu, Tobie się powierzam i oddaję, jak powierzyli się Twej opiece Boży Syn i Jego Przeczysta Matka. Przyjmij mnie za swoje dziecko, bo ja na całe życie obieram Cię za Ojca, Opiekuna, Obrońcę i Przewodnika mej duszy. O mój najlepszy Ojcze, święty Józefie, prowadź mnie prostą drogą do Jezusa i Maryi. Naucz mnie kochać wszystkich czystą miłością i być gotowym do poświęceń dla bliźnich. Naucz walczyć z pokusami ciała, świata i szatana i znosić w cichości każdy krzyż, jaki mnie spotka. Naucz pokory i posłuszeństwa woli Bożej. O najdroższy święty Józefie, bądź Piastunem mej duszy, odkupionej Krwią Chrystusa. Czuwaj nade mną, jak strzegłeś Dzieciątka Jezus, a ja Ci przyrzekam wierność, miłość i całkowite posłuszeństwo, bo ufam, że za Twym wstawiennictwem będę zbawiony. Nie patrz na moją nędzę, ale dla miłości Jezusa i Maryi przyjmij mnie pod swą Ojcowską opiekę. Amen."
  "2. Jan Bosko": |
    Księże Bosko,
    od najmłodszych lat z wiarą odpowiadałeś na Boży głos, każdego dnia coraz bardziej poznając swoje powołanie oraz miejsce w społeczeństwie i Kościele. Chociaż nie obce były Ci trud i przeciwności, zawsze z dobrocią i życzliwością podchodziłeś do każdego człowieka,
    Uproś nam u Ojca w niebie łaskę pogodnej i pełnej miłości postawy na co dzień. Pragniemy, tak jak Ty, nasze życie powierzać Stwórcy. Wierzymy, że w Jego dłoniach, doskonałego Garncarza, nasz wysiłek i zaangażowanie nabiorą pięknych i niepowtarzalnych kształtów na Jego chwałę i dla pożytku człowieka. Prowadź nas drogami twojego Mistrza, naszego Dobrego Pasterza, abyśmy i my potrafili odnaleźć nasze powołanie we wspólnocie Kościoła i mogli razem uczestniczyć w Uczcie Zbawiciela na końcu czasów. Amen.
  "3. Jacek": |
    Święty Jacku,
    natchniony apostole Słowian,
    niestrudzony głosicielu SŁOWA,
    patronie dojrzałego chrześcijaństwa
    w naszej Ojczyźnie!

    Całym swoim życiem uczyłeś nas
    umiłowania Eucharystii i Bogarodzicy.
    I dzisiaj przyjdź nam z pomocą
    i bądź patronem
    rzeczywistego nawrócenia do Boga
    i nowej chrześcijańskiej dojrzałości.

    Prowadź nowych, przez Boga wezwanych ludzi,
    którzy zmienią oblicze starej ziemi.
    Spraw, aby w misji, którą Ty rozpocząłeś
    Chrystus zechciał się nami posługiwać.
  "4. Szymon z Lipnicy":
    "Cieszę się i winszuję Tobie, wielki sługo Boży, Święty Szymonie, oraz pokornie dziękuję Dawcy wszystkich łask Chrystusowi Panu za te dobrodziejstwa i skarby duchowne, któremi Cię z nieprzebranego szacunku miłosierdzia swego w ubogim zakonie Franciszka Świętego zbogacić raczył, oraz proszę, abyś Twoją gorącością miłości Boskiej zagrzał serce moje oziębłe, którąś pałał gdyś z wielką Ducha żarliwością nawiedzał w Jerozolimie te miejsca święte, które Zbawiciel nasz Jezus Przenajświętszą Krwią swoją skropił i poświęcił. Niech Twoje westchnienia serdeczne i te łzy, któreś na ten czas obficie wylewał, gdyś gorzką mękę Jego rozpamiętywał, wprawię w sercu mojem, abym odtąd nigdy więcej zdradliwą tego świata nie udał się powabą, ale duszę i serce moje, w tem jedynie zatapiał, który sam jeden nieskończonemi dobrami zupełnie uszczęśliwić mnie może. Zbaw mnie, mój Jezu. Amen."
  "5. Cyryl i Metody":
    "O przesławni nauczyciele i pasterze narodów słowiańskich, święci równi apostołom Metody i Cyrylu. Do Was, jak dzieci do ojców, oświeceni światłem waszych nauk i pism i nauczeni prawd wiary w Chrystusa, z gorliwością teraz biegniemy i prosimy skruszeni w swoim sercu. Chociaż, jak nieposłuszne dzieci, nie zachowaliśmy waszych nakazów i o podobanie się Bogu, jak uczyliście, nie dbaliśmy i odeszliśmy od jedności ducha i miłości, którą Słowianom jako braciom co do wiary i co do ciała tak wspaniale nakazywaliście, to jednak tak jak dawniej za waszego życia nie odprawialiście z niczym niewdzięcznych i niegodziwych, ale dobrem za zło oddawaliście, tak i teraz grzeszne i niegodziwe dzieci nie pozbawiajcie swych modlitw, ale mając wielką śmiałość do Pana, proście Go usilnie, aby ukierunkował i zawrócił nas na drogę zbawienia, kłótnie i rozłamy wynikające wśród braci jednej wiary wyciszył, odłączonych na nowo przyprowadził do jednomyślności i zjednoczył nas wszystkich w jedności ducha i miłości w Jednym, Świętym, Powszechnym i Apostolskim Kościele. Wiemy bowiem, naprawdę wiemy, jak potężna jest modlitwa sprawiedliwego do miłosiernego Pana, nawet jeśli jest zanoszona za grzesznych ludzi. Nie opuszczajcie więc nas, zniechęcone i niegodziwe swe dzieci, przez grzechy których wasza owczarnia, jaką zebraliście, rozrywana nienawiścią i zgorszeniami rozdzielonych sprowadzana na manowce, zmniejszyła się, a rozproszone jej duchowe owieczki są porywane przez duchowe wilki; dajcie więc nam gorliwość w prawowierności, byśmy nią rozpaleni uczciwie zachowywali jej tradycje, postanowienia i zwyczaje kościelne starali się wiernie wypełniać, odcinać się od wszelkich niezwykłych i fałszywych nauk, i byśmy w ten sposób, wzrastając w miłym Bogu życiu, osiągnęli łaskawie życie w niebie i tam razem z Wami Pana wszechświata, Jedynego w Trójcy Boga wychwalali na wieki wieków. Amen."
  "6. Maksymilian Maria Kolbe": |
     Do św. Maksymiliana, wzoru świętości.
     O święty Maksymilianie,
     wysłuchaj tej modlitwy uwielbienia i błagania,
     którą ku Tobie wznoszę z ufną pobożnością.
     Czczę świetość Twojego życia,
     wynikającą z nieugiętej wiary w tajemnicę Chrystusa,
     podtrzymywaną mocną nadzieją w potęgę Jego łaski,
     ożywiana przez żarliwą miłość ku Bogu i bliźniemu.
     Spraw, bym mógł stale żyć w wiernym poszanowaniu
     godności ludzkiej i chrześcijańskiej.
     Wychwalam Twoją działalność apostolską,
     w którą się zaangażowałeś z gorącym zapałem,
     w celu wychowywania ludu Bożego w wierze w Jezusa Chrystusa
     i czci dla Niepokalanej Matki Jego i Matki naszej, Maryi.
     Spraw, bym mógł ze wszystkich moich sił
     współpracować z Niepokalaną, Królową świata i Matką Kościoła,
     dla przyjścia Królestwa Chrystusa pomiędzy ludzi.

     Podziwiam bohaterską ofiarę,
     poprzez którą oddałeś dobrowolnie swoje życie
     dla ocalenia życia brata.
     Spraw, bym mocno wierzył,
     że wiara w Chrystusa jest jedynym zwycięstwem,
     które pokonuje zło
     oraz bym mógł z odwagą męczenników pracować
     dla tryumfu sprawiedliwości, miłości i pokoju.
     Amen.
  "7. Hildegarda": |
     O ogniu Ducha Pocieszyciela. O życie życia wszelkiego stworzenia,
     jesteś święty ożywiając formy,
     jesteś święty namaszczając
     niebezpieczne złamania,
     jesteś święty oczyszczając
     cuchnące rany.
     O tchnienie świętości,
     o ogniu miłości,
     o słodki smaku w piersiach,
     i wylewności serc
     w aromacie cnót.
     O źródło przeczyste,
     w którym okazuje się, że Bóg gromadzi błądzących
     i szuka zagubionych.

     O pancerzu życia,
     i nadziejo zespolenia wszystkich członków,
     o pasie honoru,
     Ocal błogosławionych.
     Uchroń tych, którzy uwięzieni
     przez nieprzyjaciela,
     i rozwiąż więzy tych,
     których moc Boża chce uwolnić.
     O drogo najpotężniejsza,
     która wszystko przenikasz
     na wysokościach niebios i na ziemi
     i we wszystkich otchłaniach.
     Ty wszystko jednoczysz i gromadzisz.

     Dzięki tobie płyną chmury i unosi się eter,
     kamienie mają wilgoć,
     wody tworzą potoki,
     a ziemia wydaje zieleń.
     Także Ty zawsze kształcisz uczonych,
     uszczęśliwionych dzięki inspiracji mądrości.
     Dlatego niech Ci będzie chwała,
     który jesteś dźwiękiem chwały
     i rozkoszą życia,
     nadzieją i honorem potężnym
     ofiarowany darze światła. Amen
  "8. Patryk": |
     Chryste,
     bądź ze mną,
     we mnie,
     za mną,
     przede mną.
     Bądź w sercu tego,
     który myśli o mnie.
     Bądź w oczach tego,
     który patrzy na mnie.
     Bądź w uszach tego,
     który mnie słucha.
     Bądź w ustach tego,
     który mówi do mnie.
     Jezu, bądź w nas.
  "9. Matka Boża Krolowa Polski": |
    Powierzamy się Tobie, najpewniejsza Przewodniczko i Wspomożycielko narodu na tym gwałtownym zakręcie naszych dziejów, w tak dziś trudnych chwilach życia polskiego.
    Oddajemy w Twe macierzyńskie dłonie to, co jest u nas najlepsze, abyś to dobro umocniła w naszych sercach i czynach, W obyczaju i działaniu narodu.
    Powierzamy Ci, Maryjo, i to, co w nas słabe i zagrożone. Ulecz nas z grzechów i niemocy. Pomóż pokonać wszelką beznadziejność. Dźwigaj z upadków, klęsk i błędów.
    Zawierzamy Ci, Matko, wszystkich Polaków, ale szczególnie tych, którzy znaleźli się w obliczu biedy, bezrobocia, braku mieszkania, strachu przed przyszłością.
    Zawierzamy Ci każdego człowieka w naszej Ojczyźnie. Przede wszystkim jednak młode rodziny i całe pokolenie młodych Polaków, bo od nich zależą przyszłe losy Ojczyzny. Ucz nas, Zwycięska Pani, przezwyciężać nasze złe skłonności i wady, a szczególnie egoizm, nieczułość na potrzeby innych, bezmyślne korzystanie z dóbr tego świata. Ucz nas wychodzić z sercem obdarzającym i z czynem miłości ku ludziom, szczególnie tym, którzy oczekują naszej pomocy.
    Prosimy Cię, Matko i Żywicielko Syna Bożego: naucz nas służyć życiu od jego poczęcia aż po naturalną śmierć. Naucz nas to życie przyjmować z wdzięcznością i ufnością. Ucz nas, Wspomożycielko wiernych współodpowiedzialności w Kościele i życiu społecznym. Wiemy, że trzeba nam u progu drugiego tysiąclecia polskich dziejów wziąć w swe dłonie odpowiedzialność za losy Ojczyzny.
    Ucz nas, Królowo Polski, jak to mamy czynić. Pragniemy żyć z każdym dniem lepiej i godniej, jako chrześcijanie i Polacy, świadomi wielkiego dziedzictwa tysiącletniej kultury narodu; wierni kontynuatorzy jego najlepszych tradycji, ale otwarci na wezwania, jakie stawia nam dzisiaj Bóg, Władca Dziejów. Spraw to, Przewodniczko narodu, abyśmy nie uchylali się od podejmowania tych od wieków ważnych i tych prawdziwie nowych - a gwarantujących dobro naszego kraju i narodu - zadań, jeśli tylko okażemy się do nich sposobni.
    Spraw przez pomoc z nieba, przez swe potężne wstawiennictwo u Boga, abyśmy podjęte przez siebie zadania i obowiązki jak najlepiej wykonywali. Chcemy kroczyć w naszym życiu wspólnie z Chrystusem, jako Jego wierni wyznawcy.
    Pragniemy gorąco, czynem i słowem, całym swoim życiem, dawać świadectwo prawdzie, którą wyznajemy,
    Wspomagaj nas w tym Maryjo, Wspomożycielko wiernych, Królowo Polski. Amen.
  "10. Bazylii Wielki":
    "Święty Bazyli, który tak odważnie pokonałeś pokusy zarozumiałości i tylko Bogu ofiarowałeś zdolności Twego umysłu, wyjednaj nam łaskę u Boga, abyśmy zdolni byli oprzeć się wszelkim pokusom tego świata i żyli tylko dla naszego zbawienia. Amen."
  "11. Matka Boża z Montligeon": |
     Matko Boża Wybawicielko,
     ulituj się nad naszymi zmarłymi braćmi,
     a szczególnie nad tymi,
     którzy najbardziej potrzebują Bożego Miłosierdzia.

     Wstawiaj się za wszystkimi, którzy nas opuścili,
     by dokonało się w nich Dzieło oczyszczającej Miłości.
     Niech nasza modlitwa,
     złączona z modlitwą całego Kościoła,
     wyjedna im radość, która przewyższa
     wszelkie pragnienie,
     a naszym braciom żyjącym jeszcze na ziemi,
     zwłaszcza poddanym próbom i zwątpieniu,
     przyniesie pociechę i umocnienie.

     Matko Kościoła, pomóż nam,
     ziemskim pielgrzymom, coraz lepiej przeżywać każdy dzień
     naszej drogi do Zmartwychwstania.
     Ulecz rany naszej duszy i serca.
     Uczyń nas świadkami Niewidzialnego Boga,
     podążającymi do dóbr,
     których nie możemy dostrzec naszym wzrokiem,
     Apostołami nadziei podobnymi do strażników
     oczekujących świtu.
     Ucieczko grzeszników i Królowo Wszystkich Świętych,
     zgromadź nas wszystkich w owym dniu na wieczną Paschę
     w Domu Ojca.
     Przez Jezusa Chrystusa Pana naszego. Amen.

     Matko Boża z Montligeon módl się za naszych zmarłych.
  "12. Benedykt Opat":
    "Boże, Ty przez nauczanie świętego Benedykta zgromadziłeś w swoim Kościele wiele narodów, spraw przez jego zasługi, abyśmy z radosnym sercem biegnąc drogą Twoich przykazań, trwali w prawdziwej wierze i głębokim pokoju. Przez Chrystusa Pana naszego.Amen."
  "13. Agnieszka z Montepulciano":
    "Boże, któryś świętą Agnieszkę w młodocianym wieku do służby Twojej powołać raczył, spraw prosimy za jej przyczyną, abyśmy od tej chwili całym sercem Ci służąc wraz ze wszystkimi wiernymi Twoimi sługami chwalili Cię w niebie na wieki. Przez Chrystusa Pana naszego Amen"
  "14. Bernard": |
     Pomnij, o Najświętsza Panno Maryjo,
     że nigdy nie słyszano, abyś opuściła tego,
     kto się do Ciebie ucieka, Twej pomocy wzywa,
     Ciebie o przyczynę prosi.

     Tą ufnością ożywiony, do Ciebie,
     o Panno nad pannami i Matko,
     biegnę, do Ciebie przychodzę,
     przed Tobą jako grzesznik
     płaczący staję. O Matko Słowa,
     racz nie gardzić słowami moimi,
     ale usłysz je łaskawie i wysłuchaj. Amen.
  "15. Maria Stella i towarzyszki": |
    Najświętsza, Niewysłowiona Trójco, bądź uwielbiona za dar bł. Marii Stelli i 10 Towarzyszek ze Zgromadzenia Sióstr Najświętszej Rodziny z Nazaretu, które na wzór Chrystusa złożyły całkowitą ofiarę z siebie za bliźnich.
    Boże pełen miłości i miłosierdzia, przez ich męczeńską śmierć i wstawiennictwo, udziel nam łaski, o którą pokornie prosimy........... abyśmy mogli swoim życiem świadczyć tak jak one o Królestwie Twojej Miłości i szerzyć je wśród siebie, w rodzinach i w świecie. Przez Chrystusa, Pana naszego. Amen.
    Bł. Siostry Męczenniczki z Nowogródka, módlcie się za nami.

  "1. Maria od Pana Jezusa Dobrego Pasterza": |
    Modlitwa dla otrzymania łaski za wstawiennictwem błogosławionej Marii od Pana Jezusa Dobrego Pasterza Najświętsza Trójco, uwielbiamy Ciebie i dziękujemy za przykład, jaki nam dała Twoja służebnica błogosławiona Maria od Pana Jezusa Dobrego Pasterza naśladując życie i cnoty Najświętszej Rodziny z Nazaretu. Udziel nam tej łaski, o którą prosimy za jej wstawiennictwem, dla większej chwały Twojej, uświęcenia dusz i rozszerzenia Królestwa Twego na ziemi. Amen.
  "2. Józef Sebastian Pelczar": |
    Psalm 1

    1 Szczęśliwy mąż, który nie idzie za radą występnych, nie wchodzi na drogę grzeszników i nie siada w kole szyderców,
    2 lecz ma upodobanie w Prawie Pana, nad Jego Prawem rozmyśla dniem i nocą.
    3 Jest on jak drzewo zasadzone nad płynącą wodą, które wydaje owoc w swoim czasie, a liście jego nie więdną: co uczyni, pomyślnie wypada.
    4 Nie tak występni, nie tak: są oni jak plewa, którą wiatr rozmiata.
    5 Toteż występni nie ostoją się na sądzie ani grzesznicy  w zgromadzeniu sprawiedliwych,
    6 bo Pan uznaje drogę sprawiedliwych, a droga występnych zaginie.

    Wszechmogący, wieczny Boże, w Trójcy Świętej Jedyny, wielbię Cię i dzięki Ci składam za łaski udzielone św. Józefowi Sebastianowi, którego natchnąłeś gorącym nabożeństwem do Najświętszego Serca Jezusowego i Niepokalanej Dziewicy Maryi. Spraw, abym za jego przykładem ukochał(a) to Boskie Serce i aby Ono stało się dla mnie źródłem uświęcenia i pociechy. Za przyczyną św. Józefa Sebastiana wysłuchaj moją modlitwę i udziel mi łaski ..., o którą Cię proszę. Amen.

    Św. Józefie Sebastianie, módl się za nami.
  "3. Edward Wyznawca Król": |
    Boże, któryś świętego króla, Wyznawcę Twojego, chwałą wiekuistą ukoronować raczył, daj nam łaskawie, prosimy, tak go uczcić na ziemi, abyśmy z nim panować mogli w Niebie. Przez Pana naszego Jezusa Chrystusa, który z Bogiem Ojcem i Duchem Świętym żyje i króluje w Niebie i na ziemi, po wszystkie wieki wieków. Amen.

    Bóg czuwa nad nami

    Psalm 121

    1 Pieśń stopni.
    Wznoszę swe oczy ku górom:
    Skądże nadejdzie mi pomoc?
    2 Pomoc mi przyjdzie od Pana,
    co stworzył niebo i ziemię
    3 On nie pozwoli zachwiać się twej nodze
    ani się zdrzemnie Ten, który cię strzeże.
    4 Oto nie zdrzemnie się
    ani nie zaśnie
    Ten, który czuwa nad Izraelem.
    5 Pan cię strzeże,
    Pan twoim cieniem
    przy twym boku prawym
    6 Za dnia nie porazi cię słońce
    ni księżyc wśród nocy.
    7 Pan cię uchroni od zła wszelkiego:
    czuwa nad twoim życiem.
    8 Pan będzie strzegł
    twego wyjścia i przyjścia
    teraz i po wszystkie czasy.
  "4. Dorota": |
    Litania do św. Doroty

    Kyrie eleison.
    Chryste eleison. Kyrie eleison.
    Chryste, usłysz nas.
    Chryste, wysłuchaj nas.
    Ojcze z nieba Boże, zmiłuj się nad nami.
    Synu, Odkupicielu świata, Boże
    Duchu Święty, Boże
    Święta Trójco, jedyny Boże

    Święta Doroto, módl się za nami
    Święta Dziewico i Męczennico
    Wierna służebnico Boga żywego
    Gorliwa pomnożycielko chwały Bożej
    Uwielbiająca Pana nieba i ziemi
    Ukazująca moc i dobroć Boga
    Z Bogiem na modlitwie zjednoczona
    Miłująca Chrystusa ponad wszystko
    Nazywająca Chrystusa swoim Oblubiencem
    Składająca krwawe świadectwo swej miłości do Chrystusa
    Umacniana przez Ducha Świętego w ciężkich doświadczeniach
    Doświadczana przez potwarze i tortury
    Mężnie znosząca złość oprawców
    Doprowadzająca błądzące siostry do Pana
    Oddająca swoje życie w ręce Chrystusa
    Ciesząca się w Niebie celem swoich tęsknot
    Ozdobo Kościoła Świętego
    Chwało bohaterów chrześcijańskich
    Odważnie wyznająca wiarę świętą
    Przykładzie mocnej nadziei
    Wzorze doskonałej miłości, odrzucającej strach przed śmiercią
    Jaśniejąca cnotami chrześcijańskimi
    Podziwu godny wzorze stałości
    Jaśniejąca mądrością i wiernością prawdzie
    Zbudowanie dla chrześcijan
    Potężna orędowniczko u Boga
    Szczególna wspomożycielko proszących
    Nadziejo do Ciebie się uciekających
    Błądzących prowadząca do Boga
    Wypraszająca grzesznikom łaskę pokuty
    Patronko cierpiących
    Patronko błogosławionej śmierci
    Prowadząca do życia wiarą i miłością

    Baranku Boży, który gładzisz grzechy świata, przepuść nam Panie.
    Baranku Boży, który gładzisz grzechy świata, wysłuchaj nas Panie.
    Baranku Boży, który gładzisz grzechy świata, zmiłuj się nad nami.

    Módl się za nami święta Doroto,
    Abyśmy się stali godnymi obietnic Chrystusowych.

    Módlmy się: Panie, święta Dorota dziewica i męczennica niech nam wybłaga miłosierdzie Twoje, ona bowiem miła Tobie była tak dla zasług czystości jak i w męczeństwie, którym wyznawała Twoją moc. Przez Chrystusa Pana naszego. Amen.
  "5. Dominik Savio": |
    Umiłowany święty Dominiku Savio oddaję się w twoje ręce i przez miłość Jezusa, która ciebie wybrała i uczyniła świętym, błagam cię, abyś modlił się za mnie, aby On, jak ciebie przywiódł do nieba, tak i mnie w czasie odpowiednim do nieba zabrał.
    Przeto proszę cię, abyś mi wyjednał siedem wielkich darów, które będą czyniły moje serce ochoczym i zdolnym do wiaryi cnoty. Proś dla mnie o dar mądrości, abym wolał niebo od ziemi i odróżniał prawdę od fałszu; o dar rozumu, który utrwali w mym umyśle tajemnice Jego Słowa; o dar rady, abym umiał znajdować właściwą drogę wśród wszystkich zawiłości życia; o dar męstwa, aby wszystkimi moimi wysiłkami kierowało szczere pragnienie chwały Bożej; o dar pobożności, abym pobożny był i skupiony; i o dar bojaźni Bożej, abym wśród wszystkich spływających na mnie błogosławieństw zachował równowagę i okazywał nabożną cześć.
    Przez Chrystusa, Pana Naszego. Amen.
  "6. Anna i Joachim": |
    O wy obojga święci małżonkowie, Joachimie i Anno, proście za mnie i mojego męża (moją żonę), aby nam Bóg udzielił przez wasze zasługi łaski, żyć wspólnie w prawej małżeńskiej jedności i czystości, jak wy ze sobą żyliście, dając wszystkim małżonkom prawdziwy przykład. O święty Joachimie i święta Anno, zachowajcie mnie i mojego męża (moją żonę) od wszelkiej niewierności, niechęci, zwady i niezgody i pokus złego nieprzyjaciela, jako też od każdej pychy i od niemiernej pożądliwości do tego świata, i uproście nam poufałą, czystą miłość, nierozłączną jedność i pomoc Boską, postępować według waszego przykładu i przynosić prawdziwe owoce Bogu podobającego się małżeństwa. Amen.
  "7. Helena": |
    Panie Jezu Chryste, który objawiłeś św. Helenie, miejsce gdzie krzyż twój był ukryty, aby tym kosztownym skarbem wzbogacić kościół święty, użycz nam za jej wstawieniem tej łaski, abyśmy znosząc tu na ziemi krzyże, zasłużyli sobie na wieczną nagrodę w niebie. Amen
  "8. Fulton J. Sheen": |
    Modlitwa o otrzymanie łaski
    Wieczny Ojcze, Ty sam obdarzasz nas wszelkimi łaskami w niebie i na ziemi przez zbawczą misję Twojego Boskiego Syna, Jezusa Chrystusa i przez działanie Ducha Świętego. Jeśli jest to zgodne z Twoją Wolą, wynieś do chwały Twego sługę, arcybiskupa Fultona J. Sheena, przez udzielenie łaski, o którą teraz proszę przez jego modlitewne wstawiennictwo (wymień intencję). Proszę Cię o to ufnie przez Jezusa Chrystusa, Pana naszego. Amen.

    Modlitwa o beatyfikację Sługi Bożego Fultona J. Sheena
    Ojcze Niebieski, źródło wszelkiej świętości, Ty powołujesz w Kościele mężczyzn i kobiety, którzy służą Ci z heroiczną miłością i poświęceniem. Ty pobłogosławiłeś Swój Kościół przez życie i posługę Twojego wiernego sługi, Arcybiskupa Fultona J. Sheena. Pisał i mówił on dobrze o Twoim Boskim Synu, Jezusie Chrystusie, i był prawdziwym instrumentem Ducha Świętego, poruszając serca niezliczonej ilości ludzi. Jeśli jest to zgodne z Twoją Wolą, na cześć i chwałę Najświętszej Trójcy i dla zbawienia dusz, prosimy Cię, aby z Twojego natchnienia Kościół ogłosił go błogosławionym. Prosimy Cię o to przez Jezusa Chrystusa, Pana naszego. Amen.
  "9. Krzyż Święty": |
    Modlitwa do Krzyża Pańskiego:
    O krzyżu święty niewymownej miłości Boskiej, złości ludzkiej pamiątko. Pożądanie Jezusa Chrystusa, prac Jego kresie, największej obelgi Zbawiciela i ostatecznej Jego chwały znaku; Ty byłeś boleści łożem baranka przeczystego, Tyś jest ołtarzem, na którym on błogosławiony owoc Panny, niepokalanej, Syna Boga żywego, spełnił ofiarę przenajświętszą dla zbawienia naszego. Krzyżu święty, narzędzie odkupienia świata, jednając niebo z ziemią, i Boga z grzesznikami; Krzyżu najdroższy, u wszystkich narodów opowiadany i czczony; krzyżu chwalebny, który stawiasz nam przed oczy najwyższe miłosierdzie, najobfitszą pokutę, najzupełniejszą cnót wszystkich doskonałość; Krzyżu zbawienny, prawdziwy skarbie łask, ucieczko nieszczęśliwych, pociecho strapionych, ratunku wszystkich grzesznych, ufności konających ; krzyżu Boski; tarczo kościoła wojującego, godło kościoła tryumfującego, postrachu piekła, kluczu nieba, uwielbienie aniołów i Świętych krzyżu przenajświętszy, bądź uczczony i uwielbiony ode mnie grzesznika, bądź uczczony i uwielbiony wiarą, wdzięcznością i miłością moją. Chcę się wszystek dla Ciebie poświęcić, chcę się zawsze do Ciebie przywiązać, jako był przywiązany Zbawiciel mój przez miłość dla innie. Chcę się z Tobą krzyżu święty połączyć sercem i umysłem i ciałem, gdyby mi wolno było; a proszę cię, przez onę krew najświętszą; którą byłeś oblany, abyś mi był wspomożeniem w uciskach, bezpieczeństwem w pokusach, radą w wątpliwościach, światłem w ciemnościach, pociechą w smutkach, przewodnikiem w życiu i zbawieniem w skonaniu. Amen.
    z modlitewnika z 1882r
  "10. Paweł VI": |
    Modlitwa:
    O Maryjo, Niepokalana Oblubienico Ducha Świętego, Twemu Niepokalanemu Sercu powierzamy całą ludzkość. Wskaż jej drogę do poznania jedynego i prawdziwego Zbawiciela Jezusa Chrystusa. Uchroń ją od wszelkiego nieszczęścia, od wszelkiego grzechu i jego następstw. Użycz całemu światu pokoju w Prawdzie, Sprawiedliwości i Miłości. O Ty, Niepokalanie poczęte Serce, ofiaruj nieustannie Trój jedynemu Bogu Drogocenną Krew Twojego Syna Jezusa Chrystusa, którą wylał na drzewie Krzyża ze Swego Najświętszego Serca dla ratowania świata, aby On był jeszcze raz łaskawy i miłosierny i zechciał ludzkość zachować od zagłady zniszczenia. Amen.

  "1. Najśw. Serce Jezusa i Niepokalane Serce Maryi": |
    Litania do Matki Bożej Niepokalanej
    Kyrie eleison, Chryste eleison, Kyrie, eleison. Chryste, usłysz nas! Chryste wysłuchaj nas!
    Ojcze z nieba, Boże  zmiłuj się nad nami.
    Synu, Odkupicielu świata, Boże  zmiłuj się nad nami.
    Duchu Święty, Boże  zmiłuj się nad nami.
    Święta Trójco, jedyny Boże  zmiłuj się nad nami.

    Niepokalana, objawiająca Cudowny Medalik - módl się za nami, którzy się do Ciebie uciekamy.
    Niepokalana, wolna od grzechu pierworodnego - módl się za nami, którzy się do Ciebie uciekamy…. Niepokalana, depcząca głowę szatana  módl się za nami,…..
    Niepokalana, Pośredniczko łask  Niepokalana, Królowo strzegąca świata
    Niepokalana, otoczona koroną gwiazd dwunastu  Niepokalana, złączona z Chrystusem w cierpieniach zbawczych
    Niepokalana, Sercem przebitym ukazująca Matczyną Miłość…
    Niepokalana, przekazująca swoje obietnice św. Katarzynie…
    Niepokalana, dająca nam w św. Katarzynie Laboure` wzór świętości
    Niepokalana, otaczająca opieką noszących Cudowny Medalik -

    Abyś przez Niepokalaną Cudownego Medalika był nam miłościwy  Ciebie prosimy, wysłuchaj nas, Panie.
    Abyś wiarę Kościoła umocnić raczył
    Abyś Ojca świętego zdrowiem darzyć raczył
    Abyś naszej Ojczyźnie błogosławić raczył
    Abyśmy mogli cieszyć się odnową moralną narodu - Abyś mądrości rządzącym udzielić raczył
    Aby młodzież i dzieci wzrastały w świętej wierze  Aby religijnie obojętni wrócili do pierwotnej pobożności
    Abyś chorym, opuszczonym i samotnym łaski radości udzielić raczył,
    Aby ruchy maryjne cieszyły się rozwojem,

    Baranku Boży, który gładzisz grzechy świata,  przepuść nam Panie
    Baranku Boży, który gładzisz grzechy świata,  wysłuchaj nas Panie
    Baranku Boży, który gładzisz grzechy świata,  zmiłuj się nad nami.

    P.: O Maryjo bez grzechu poczęta,
    V.: Módl się za nami, którzy się do Ciebie uciekamy.

    Módlmy się:
    Panie Jezu Chryste, który chciałeś, aby Najświętsza Dziewica Maryja, a
    Twoja Matka, Niepokalana w swoim Poczęciu, wsławiona została
    niezliczonymi cudami, spraw, abyśmy wzywając bez ustanku Jej opieki,
    mogli dojść do radości wiekuistych. Który żyjesz i królujesz na wieki wieków. Amen.
  "2. Małgorzata Maria": |
    Litania do św.Małgorzaty Marii Alacoque

    Kyrie elejson, Chryste elejson, Kyrie elejson.
    Chryste, usłysz nas. Chryste, wysłuchaj nas.
    Ojcze z nieba, Boże, zmiłuj się nad nami.
    Synu, Odkupicielu świata, Boże,
    Duchu Święty, Boże,
    Święta Trójco, Jedyny Boże,

    Święta Maryjo, módl się za nami.
    Święta Maryjo, Matko Jezusa,
    Święty Józefie, Patronie dusz Bogu poświęconych,
    Święty Janie, Apostole Boskiej miłości,
    Święty Franciszku Salezy i Święta Joanno, Franciszko de Chantal, Założycielko Zakonu Nawiedzenia Sióstr Wizytek, módlcie się za nami
    Święta Małgorzato Mario, módl się za nami.
    Święta Małgorzato Mario, dziewico, od dzieciństwa poświęcona Jezusowi,
    Święta Małgorzato Mario, dziecię ukochane Maryi,
    Święta Małgorzato Mario, chwało Zakonu Nawiedzenia,
    Święta Małgorzato Mario, ulubienico Serca Jezusowego,
    Święta Małgorzato Mario, uczennico ukochana Serca Jezusowego,
    Święta Małgorzato Mario, powiernico nieskończonej miłości Serca Jezusowego,
    Święta Małgorzato Mario, powiernico Jego Boleści z powodu ludzkiej niewdzięczności,
    Święta Małgorzato Mario, oblubienico wierna Serca Jezusowego,
    Święta Małgorzato Mario, pocieszycielko Serca Jezusowego,
    Święta Małgorzato Mario, apostołko nabożeństwa do Serca Jezusowego,
    Święta Małgorzato Mario, wielbicielko żarliwa Najświętszego Sakramentu,
    Święta Małgorzato Mario, oblubienico, poświęcająca się jako zadośćuczynienie Sercu Jezusowemu za niewdzięczność i zapomnienie ludzkie,
    Święta Małgorzato Mario, miłośniczko żarliwa krzyża Chrystusowego,
    Święta Małgorzato Mario, przemożna Orędowniczka w nawracaniu dusz niewiernych i zatwardziałych grzeszników,
    Święta Małgorzato Mario, ofiaro miłości,
    Święta Małgorzato Mario, duszo, pozostająca pod szczęśliwą opieką Twojego Anioła Stróża,
    Święta Małgorzato Mario, chwało Serca Jezusowego,
    Święta Małgorzato Mario, rozkoszy Serca Jezusowego,
    Święta Małgorzato Mario, dziedziczko w czasie i w wieczności wszystkich skarbów Serca Jezusowego,
    Święta Małgorzato Mario, naśladująca Jezusa, cichego i pokornego sercem, która byłaś doskonale posłuszna,
    Święta Małgorzato Mario, miłośniczko życia upokorzonego i oderwanego od wszystkiego, co nie jest Bogiem,
    Święta Małgorzato Mario, mistrzyni roztropna i oświecona w życiu wewnętrznym,
    Święta Małgorzato Mario, orędowniczko przemożna dusz w czyśćcu cierpiących,
    Święta Małgorzato Mario, Ty, co zaczerpnęłaś w Sercu Jezusowym miłość tak wspaniałomyślną i tak pełną współczucia dla bliźniego,
    Święta Małgorzato Mario, w życiu im po śmierci jaśniejąca cudami,

    Baranku Boży, który gładzisz grzechy świata, przepuść nam, Panie!

    Baranku Boży, który gładzisz grzechy świata, wysłuchaj nas, Panie!

    Baranku Boży, który gładzisz grzechy świata, zmiłuj się nad nami!

    W.: Wy, którzy opuściliście wszystko i poszliście za Mną,

    O.: Stokroć tyle otrzymacie i posiądziecie życie wieczne.

    Módlmy się:

    Wszechmogący Boże, ześlij na nas Ducha, którym w szczególny sposób obdarzyłeś świętą Małgorzatę Marię, abyśmy poznali przekraczającą wszelką wiedzę miłość Chrystusa i mieli udział w pełni życia Bożego. Przez Chrystusa, Pana naszego. Panie Jezu Chryste, któryś niewypowiedziane bogactwa Serca Twojego Świętej Małgorzacie Marii Dziewicy cudownie objawił, pozwól nam przez jej zasługi i naśladowanie, abyśmy Cię we wszystkim i nad wszystko miłując, zasłużyli sobie na wieczne w tymże Sercu Twoim mieszkanie. Który żyjesz i królujesz z Bogiem Ojcem i z Duchem Świętym na wieki wieków. Amen.

    O słodka i miła Serca Jezusowego Oblubienico, św. Małgorzato Mario, kwiecie powabny i skromny fiołku, któryś ozdobił i upiększył ogród Zakonu Nawiedzenia, o perło droga i najbogatsze dziedzictwo rodziny św. Franciszka Salezego i św. Joanny Franciszki, o Święta Dziewico, módl się za nami. O Ty, której Pan Jezus objawił bogactwa niewypowiedziane swojego Serca i powierzył najskrytsze tajemnice swych boleści, pragnień i miłości swojej, uproś mi przyczyną swoją  łaskę, abym coraz większy zapał czując w sercu moim, coraz bardziej i bardziej wzrastał/a/ w miłości Najsłodszego Serca Jezusa mojego i to Serce Najsłodsze z Tobą i ze wszystkimi Świętymi wielbił/a/ przez nieskończone wieki wieków. Amen.
  "3. Honorat Koźmiński": |
    Litania do bł. Honorata Koźmińskiego

    Panie, zmiłuj się nad nami,
    Panie, zmiłuj się nad nami.
    Chryste, zmiłuj się nad nami.
    Chryste, zmiłuj się nad nami.
    Święta Maryjo, Niepokalanie Poczęta  módl się za nami.
    Święty Franciszku, założycielu trzech zakonów  módl się za nami.
    Święta Klaro, mistrzyni życia duchowego  módl się za nami.
    Bł. Ojcze Honoracie, patronie życia ukrytego  módl się za nami.
    Bł. Honoracie, polski Franciszku,
    Bł. Honoracie, dobrowolny więźniu konfesjonału,
    Bł. Honoracie, orędowniku polskiego Kościoła,
    Bł. Honoracie, odnowicielu ideału franciszkańskiego,
    Bł. Honoracie, gorliwy kapłanie Jezusa Chrystusa,
    Bł. Honoracie, ojcowski przewodniku dróg zakonnych,
    Bł. Honoracie, ukryty spowiedniku dusz,
    Bł. Honoracie, żarliwy duszpasterzu błądzących,
    Bł. Honoracie, nauczycielu życia mistycznego,
    Bł. Honoracie, architekcie społecznego ładu,
    Bł. Honoracie, tytanie twórczej pracy,
    Bł. Honoracie, strażniku nowej winnicy,
    Bł. Honoracie, rzeczniku jedności Kościoła,
    Bł. Honoracie kochający Ojczyznę,
    Bł. Honoracie, patronie zawierzenia i wytrwania,
    Bł. Honoracie, zgłębiający Odwieczne Słowo,
    Bł. Honoracie, adorujący Chleb pielgrzymów,
    Bł. Honoracie, zapatrzony w ideał świętości Boga Wcielonego,
    Bł. Honoracie, urzeczony skromności Matki Pana,
    Bł. Honoracie, naśladujący pokorę św. Józefa,
    Bł. Honoracie, całkowicie oddany Chrystusowi,
    Bł. Honoracie, żyjący prostotą zakonną,
    Bł. Honoracie, rozmodlony w codzienności,
    Bł. Honoracie, bogaty mądrością konfesjonału,
    Bł. Honoracie, pochylony nad ludzką ułomnością,
    Bł. Honoracie, trwający w nadziei wbrew nadziei,
    Bł. Honoracie, pielgrzymujący w duchu do Jasnogórskiej Pani,
    Bł. Honoracie, współtworzący braterstwo serc,
    Bł. Honoracie, zatroskany o rodzinę i cywilizację miłości,
    Bł. Honoracie, Ty, który ufałeś, że spełnią się obietnice Pana,
    Bł. Honoracie, Ty, który bolałeś nad utratą wiary,
    Bł. Honoracie, Ty, który pokornie słuchałeś Stolicy Apostolskiej,
    Bł. Honoracie, Ty, który z nadzieją wypatrywałeś wolnej Ojczyzny,
    Bł. Honoracie, Ty, który pełen mądrości zabiegałeś o każde powołanie,
    Bł. Honoracie, Ty, który z miłością wypełniałeś swoją misję,
    Bł. Honoracie, Ty, który z radością służyłeś radą,
    Bł. Honoracie, Ty, który z oddaniem niosłeś pomoc ubogim,
    Bł. Honoracie, Ty, który z cierpliwością czuwałeś w konfesjonale,
    Bł. Honoracie, Ty, który po ojcowsku witałeś marnotrawnych synów,
    Bł. Honoracie, Ty, który z wiarą wpatrywałeś się w nowe dzieło zakonne,
    Bł. Honoracie, pamiętający o nas, twoich braciach,
    Bł. Honoracie, pamiętający o powołanych do kapucyńskiego życia,
    Bł. Honoracie, pamiętający o Kościele Chrystusowym na Wschodzie,
    Bł. Honoracie, pamiętający o zgromadzeniach tworzących twoją rodzinę,
    Bł. Honoracie, pamiętający o narodach całego świata, aby zachowały to, co święte i dobre w swojej kulturze,
    Bł. Honoracie, pamiętający o narodach Europy Wschodniej, do której Opatrzność nas posyła,
    Bł. Honoracie, pamiętający o Polakach rozrzuconych po całym świecie,
    Bł. Honoracie, pamiętający o naszym dziedzictwie wiary i kultury,
    Bł. Honoracie, pamiętający o polskiej ziemi spragnionej cichego przeistoczenia,
    Bł. Honoracie, pamiętający o nas w dniu ostatnim naszego ziemskiego życia, módl się za nami.
    Baranku Boży, który gładzisz grzechy świata, przepuść nam, Panie,
    Baranku Boży, który gładzisz grzechy świata, wysłuchaj nas, Panie,
    Baranku Boży, który gładzisz grzechy świat, zmiłuj się nad nami.
    Módl się za nami błogosławiony Honoracie.
    Abyśmy się stali uczestnikami wiecznej chwały.
    Módlmy się: Wszechmogący Boże, który przez wywyższenie błogosławionego Honorata wzywasz nas do świętego życia, wysłuchaj nas przez jego wstawiennictwo i uczyń nas narzędziami pokoju płynącego ze sprawiedliwości i przebaczenia. Przez Chrystusa, Pana naszego. Amen.
  "4. Matka Boża Różańcowa Królowa Rodzin": |
    LITANIA DO MATKI BOŻEJ RÓŻAŃCOWEJ

    Kyrie, elejson, Chryste, elejson, Kyrie, elejson.
    Chryste, usłysz nas! Chryste, wysłuchaj nas!
    Ojcze z nieba, Boże, zmiłuj się z nami.
    Synu, Odkupicielu Świata, Boże, zmiłuj się z nami.
    Duchu Święty, Boże, zmiłuj się z nami.
    Święta Trójco, Jedyny Boże, zmiłuj się z nami.

    Królowo Różańca świętego, módl się za nami.
    Maryjo, najśliczniejsza Różo wiosenna, módl się za nami.
    Maryjo, kwitnący Szczepie winny, módl się za nami.
    Maryjo, Różdżko Jessego, która wydałaś Chrystusa, módl się za nami.
    Królowo Aniołów, módl się za nami.
    Maryjo, wspomożycielko wiernych, módl się za nami.

    Od błędów w życiu  wybaw nas wstawieniem się Twoim.
    Od niedobrej miłości własnej  wybaw nas wstawieniem się Twoim.
    Od nieposłuszeństwa przykazaniom  wybaw nas wstawieniem się Twoim.
    Od wszelkie napaści czarta, świata i grzesznego ciała  wybaw nas wstawieniem się Twoim.
    Od niesnasek, zaburzeń i wojny  wybaw nas wstawieniem się Twoim.
    Przez Twoją pokorę  wybaw nas wstawieniem się Twoim.
    Przez Twoje modlitwy  wybaw nas wstawieniem się Twoim.
    Przez Twoją łagodność i cierpliwość  wybaw nas wstawieniem się Twoim.
    O zwycięska, święta Dziewico Maryjo  wybaw nas wstawieniem się Twoim.

    Baranku Boży, który gładzisz grzechy świata, przepuść nam, Panie.
    Baranku Boży, który gładzisz grzechy świata, wysłuchaj nas, Panie.
    Baranku Boży, który gładzisz grzechy świata, zmiłuj się nad nami.

    Módlmy się. Boże, Twój Syn przez swoje życie, śmierć i zmartwychwstanie wysłużył nam wieczne zbawienie, spraw, abyśmy rozważając te tajemnice w różańcu Najświętszej Maryi Panny, według nich kształtowali swoje życie i osiągnęli to, co one obiecują. Przez Chrystusa Pana naszego. Amen.
  "5. Klaudiusz la Colombiere SJ": |
    Akt zawierzenia się Bogu św. Klaudiusza la Colombiere SJ

    Mój Boże, wierzę mocno, że opiekujesz się wszystkimi, którzy pokładają w Tobie nadzieję. Nie potrzebują niczego, kiedy polegają na Tobie we wszystkich rzeczach.
    Dlatego postanawiam na przyszłość zrzucić na Ciebie wszystkie moje troski...
    Ludzie mogą mnie pozbawić dóbr światowych i pozycji społecznych.
    Choroba może odebrać mi siły i sens służenia Tobie.
    Nawet ja mogę wystawić naszą relację na niebezpieczeństwo grzechu, ale nigdy nie stracę mojej ufności.
    Zachowam ją do ostatniego momentu mojego życia.
    Moce ciemności na próżno będą szukać sposobności, by mi ją odebrać.
    Niech inni szukają szczęścia w swych bogactwach i talentach.
    Pozwól im zaufać w czystość ich życia, ciężar upokorzeń, w ilość dobrych uczynków, entuzjazm modlitw.
    Lecz co do mnie, moja Skało i Ucieczko, niech moja ufność w Ciebie wypełni mnie nadzieją.
    Bowiem Ty sam, mój Boski Opiekunie, utwierdzasz mnie w nadziei.
    "Nadzieja nigdy zawieść nie może. Nikt, kto złożył ufność w Panu nie doznał kiedykolwiek zawodu". Dlatego jestem pewien, że otrzymam wieczną szczęśliwość, bowiem mocno w to wierzę, i cała moja nadzieja jest w Tobie.
    "W Tobie, mój Boże, pokładam ufność, niech nigdy nie doznam zawodu".
    Wiem dobrze, że jestem słaby i niestały.
    Znam moc pokusy, walczącej przeciw najmocniejszej cnocie.
    Widziałem gwiazdy spadające, pękające fundamenty mego świata, lecz nie lękam się tego.
    Kiedy powierzam się Tobie, jestem wolny od wszelkich nieszczęść, i mam pewność, że moja ufność wszystko przetrzyma, bowiem na Tobie polegam, abyś podtrzymał moją kruchą nadzieję.
    Ostatecznie wiem, że moja nadzieja nie przewyższy Twej hojności.
    Nigdy nie otrzymam od Ciebie mniej, niż to, co miałem nadzieję otrzymać.
    Dlatego ufam, że uchronisz mnie od moich złych skłonności i kłamliwych ataków złego ducha. Wykorzystasz mą słabość do triumfu nad każdą wrogą siłą.
    Ufam, że nie przestaniesz mnie nigdy kochać, i że będę kochał Cię nieustannie.
    "W Tobie, mój Boże, pokładam ufność, niech nigdy nie doznam zawodu".
  "6. Franciszek Marto z Fatimy": |
    Modlitwa za wstawiennictwem Św. Franciszka Marto

    Św. Franciszku,
    który miłując Matkę Najświętszą
    poświęciłeś Jej na zawsze swe niewinne serce
    i ofiarowałeś swoje cierpienie
    z synowską miłością,
    spraw, abyśmy i my
    kochając Ją po dziecięcemu,
    zasłużyli na Jej wspomożenie
    w walce ze złem w ciągu życia
    i w godzinie śmierci.
    Przez Chrystusa Pana Naszego.
    Amen
  "7. Wenanty Katarzyniec": |
    Boże w Trójcy Świętej Jedyny, który ubogacasz Kościół swoimi darami, wynieś na ołtarze Sługę Twego Wenantego, jeśli to jest zgodne z Twoją Najświętszą Wolą, mnie zaś udziel łaski..., o którą pokornie proszę za jego wstawiennictwem. Przez Chrystusa Pana naszego. Amen.

    Ojcze nasz...,
    Zdrowaś Maryjo...,
    Chwała Ojcu....
  "8. Rozalia Celakówna": |
    Modlitwa o beatyfikację Służebnicy Bożej ROZALII CELAKÓWNY
    i nowenna o uproszenie łask za jej wstawiennictwem

    Odmawiając wersję skróconą nowenny, uczestniczymy przez 9 kolejnych dni we Mszy św. i, jeśli jest to możliwe, przystępujemy codziennie do Komunii św.

    Boże, pełen dobroci i miłosierdzia wobec grzeszników, prosimy Cię, rozpal nasze serca apostolską gorliwością w szerzeniu nabożeństwa do Najświętszego Serca Jezusa i Dzieła Jego Intronizacji w Narodzie Polskim. Daj nam ducha ofiarnej miłości względem chorych i nieszczęśliwych, którym obdarzyłeś Twą służebnicę Rozalię Celakównę.

    Wszechmogący, wieczny Boże, źródło wszelkiej świętości, prosimy Cię o łaskę wyniesienia na ołtarze Twej służebnicy, abyśmy za jej wzorem i wstawiennictwem, umocnieni światłem i mocą Ducha Świętego, stawali się dojrzałymi katolikami i wiernie szli drogą Krzyża ku Zmartwychwstaniu, w jedności z Jezusem Chrystusem, Panem i Królem naszym.

    Boskie Serce Jezusa, błagam Cię, udziel mi, za przyczyną służebnicy Twojej Rozalii, łaski....., o którą pokornie Cię proszę.

    Następnie w intencji wyniesienia Służebnicy Bożej Rozalii Celakówny na ołtarze należy odmówić:

    3 Ojcze nasz, 3 Zdrowaś Maryjo, i 3 Najświętsze Serce Jezusa, Przyjdź Królestwo Twoje!
  "9. Matka Boża Łaskawa": |
    Modlitwa do Matki Bożej Łaskawej

    Dziewico Niepokalana, Matko Chrystusowa i Matko Kościoła. Od wielu już lat jesteś obecna wśród nas w znaku swego słynącego łaskami Obrazu. Oczyma pełnymi dobroci i współczucia spoglądasz na swoje dzieci i zapraszasz do siebie tych, którzy Tobie ufają i oczekują od Ciebie pomocy.
    Przyjmij, Matko Łaskawa, nasz hołd uwielbienia, który Ci składamy  jako Matce naszego Pana, Jezusa Chrystusa. Pragniemy Cię sławić, jak sławił Cię Archanioł Gabriel, i jak sławi Cię przez wieki Kościół święty.
    Przychodzimy do Ciebie pełni ufności, wierząc w Twoje przemożne orędownictwo u Boga. Wysłuchaj naszych modlitw i przedstaw je Twojemu Synowi, naszemu Odkupicielowi.
    Przeczysta Panno Maryjo, Łaski pełna, oddajemy Ci nas samych, całą naszą miłość, nasze życie, pracę i radości, nasze słabości i cierpienia. Udziel nam pokoju, sprawiedliwości i pomyślności, gdyż wszystko, co mamy i czym jesteśmy, powierzamy Tobie, Pani i Matko nasza. Chcemy całkowicie należeć do Ciebie i z Tobą iść drogą pełnej wierności Chrystusowi w Jego kościele. Prowadź nas zawsze swoją miłościwą ręką.
    Najświętsza Maryjo, Matko Boża Łaskawa, strzeż nasze rodziny, by zawsze trwały w zgodzie, i błogosław w wychowaniu naszych dzieci. Wypraszaj naszym rodzinom moc łaski, by z radością przyjmowały poczęte w nich życie i otaczały je taką miłością, jaką Ty otaczałaś  poczętego za sprawą Ducha Świętego - Syna Bożego, Jezusa Chrystusa.
    Nadziejo nasza, spójrz na nas z litością, naucz nas nieustannie iść do Jezusa, a jeśli upadamy, pomagaj nam podźwignąć się i wrócić do Niego przez wyznanie naszych win i naszych grzechów w sakramencie pokuty, przynoszącym pokój duszy. Błagamy Cię, wypraszaj nam dar umiłowania wszystkich sakramentów świętych, które  jako znaki swojej obecności wśród nas  pozostawił nam Twój Syn. Wtedy, Matko nasza, z pokojem Bożym w sumieniu, z sercem wolnym od złości i nienawiści będziemy mogli nieść wszystkim prawdziwą radość i prawdziwy pokój, których źródłem jest Twój Syn, nasz Pan, Jezus Chrystus, który z Ojcem i Duchem Świętym żyje i króluje na wieki wieków. Amen.
  "10. Jan Eudes": |
    Pozdrowienia najświętszych serc Jezusa i Maryi wg. św. Jana Eudesa

    Pozdrawiam Was, o Serca Najświętsze,
    Pozdrawiam Was, o Serca Najsłodsze,
    Pozdrawiam Was, o Serca Najpobożniejsze,
    Pozdrawiam Was, o Serca Najczystsze,
    Pozdrawiam Was, o Serca Najmądrzejsze,
    Pozdrawiam Was, o Serca Najcierpliwsze,
    Pozdrawiam Was, o Serca Najposłuszniejsze,
    Pozdrawiam Was, o Serca Najczulsze,
    Pozdrawiam Was, o Serca Najwierniejsze,
    Pozdrawiam Was, o Serca Najszczęśliwsze,
    Pozdrawiam Was, o Serca Najmiłosierniejsze.

    Pozdrawiam Was, o Serca Jezusa i Maryi Najmilsze i Najgodniejsze miłości,
    czcimy Was,
    chwalimy Was,
    wielbimy Was,
    dziękujemy Wam,
    kochamy Was z całego serca naszego,
    z całej duszy naszej,
    ze wszystkich sił naszych,
    ofiarujemy Wam serca nasze,
    dajemy je Wam, poświęcamy je Wam,
    wyniszczamy je dla Was,
    przyjmijcie je i posiądźcie je całkowicie,
    oczyśćcie je,
    oświećcie je i uświęćcie je.
    Abyście w nich żyli i królowali teraz i zawsze, i po wszystkie wieki wieków. Amen.
    Czcijmy, dziękujmy, błagajmy i pocieszajmy z Maryją Niepokalaną Najświętsze i Najgodniejsze, miłości Serce Eucharystyczne Jezusa.
    Słodkie Serce Maryi, bądź moim zbawieniem!

  "1. Robert z Newminster": |
    PSALM 91

    Pod skrzydłami Bożymi
    Kto przebywa w pieczy Najwyższego
    I w cieniu Wszechmocnego mieszka,
    mówi do Pana: "Ucieczko moja i Twierdzo,
    mój Boże, któremu ufam".
    Bo On sam cię wyzwoli
    z sideł myśliwego
    i od zgubnego słowa.
    Okryje cię swymi piórami
    i chronisz się pod Jego skrzydła:
    Jego wierność to puklerz i tarcza.
    W nocy nie ulękniesz się strachu
    ani za dnia - lecącej strzały,
    ani zarazy, co idzie w mroku,
    ni moru, co niszczy w południe.
    Choć tysiąc padnie u twego boku,
    a dziesięć tysięcy po twojej prawicy:
    ciebie to nie spotka.
    Ty ujrzysz na własne oczy:
    będziesz widział odpłatę daną grzesznikom.
    Albowiem Pan jest twoją ucieczką,
    jako obrońcę wziąłeś sobie Najwyższego.
    Niedola nie przestąpi do ciebie,
    a cios nie spotka twojego namiotu,
    bo swoim aniołom dał rozkaz o tobie,
    aby cię strzegli na wszystkich twych drogach.
    Na rękach będą cię nosili,
    abyś nie uraził swej stopy o kamień.
    Będziesz stąpał po wężach i żmijach,
    a lwa i smoka będziesz mógł podeptać.

    Ja go wybawię, bo przylgnął do Mnie;
    osłonię go, bo uznał moje imię.
    Będzie Mnie wzywał, a Ja go wysłucham
    i będę z nim w utrapieniu,
    wyzwolę go i sławą obdarzę.
    Nasycę go długim życiem
    i ukażę mu moje zbawienie.
  "2. Joachim": |
    Modlitwa do Św. Joachima.
    Boże, który nad wszystkich Świętych wynosząc św. Joachima, raczyłeś go uczynić ojcem Rodzicielki Syna Twojego, spraw miłościwie, prosimy, abyśmy czcząc dzień jego święta, jego nad nami opieki zawsze doznawali. Przez Pana naszego Jezusa Chrystusa, który króluje w Niebie i na ziemi po wszystkie wieki wieków. Amen.
  "3. Brat Albert  (Adam Chmielowski)": |
    Boże, nieskończenie dobry i miłosierny, wejrzyj na zasługi Świętego Brata Alberta, który za przykładem Twego Syna stał się bratem wszystkich ludzi i przez pokorną posługę najbardziej opuszczonym i skrzywdzonym, ocalał w nich godność ludzką i wzbudzał wiarę w Twoją Opatrzność. Przez Jego wstawiennictwo racz łaskawie użyczyć mi łaski..., o którą z ufnością Cię proszę.
  "4. Matka Boża Rozwiązująca Węzły": |
    Modlitwa do Matki Bożej Rozwiązującej Węzły
    Święta Maryjo, Matko Boża i Dziewico pełna łaski, która rozwiązujesz węzły!
    Rękoma pełnymi miłości Bożej rozwiązujesz wszystkie trudności na naszej drodze życia jak węzeł, który pod Twoimi rękoma staje się prostą wstęgą miłości Bożej!
    Rozwiąż więc, święta, cudowna Dziewico i Matko, wszystkie węzły, które zrobiliśmy sobie sami przez naszą samowolę oraz wszystkie te węzły, które przeszkadzają nam w dalszej drodze.
    Oświeć je swoimi oczyma, aby wszystkie węzły stały się przejrzyste, abyśmy z wdzięcznością mogli rozwiązać Twymi rękoma to, co jest nie do rozwiązania! Amen.
    O, Maryjo, rozwiązująca węzły, bądź nam drogą Matką, weź nasze dłonie i uczyń je sprawnymi do rozwiązywania, aby Twoje ręce poprzez nasze ręce przynosiły pokój, rozwiązanie i pomoc! Amen.
  "5. Jan od Krzyża": |
    Boże mój, Panie i Oblubieńcze!
    Jeśli wspomnienie moich grzechów nie pozwala Ci nadal spełniać tego o co Cię proszę, niech się dzieje Twoja wola, którą kocham ponad wszystko. Okaż swoją dobroć i miłosierdzie, abyś był w nich poznany.

    A jeśli, o Panie, czekasz na moje czyny, aby przez nie spełnić moje prośby, udziel mi ich i wypełnij je we mnie; daj również cierpienia, jakich pragniesz i niech się dzieje Twoja wola! Jeśli zaś nie czekasz na moje czyny, czego oczekujesz, najmiłościwszy Boże, czemu zwlekasz?

    Jeśli łaska, o którą Cię przez Twego Syna proszę, wynika z Twego miłosierdzia, weź moją nicość, której pragniesz, a daj mi skarby, których również pragniesz dla mnie. Któż może się uwolnić ze swej nędzy i nicości, jeśli Ty go nie podniesiesz do siebie czystością Twej miłości, o Boże mój? Jakże się może podnieść do Ciebie człowiek zrodzony w nędzy, jeśli go Ty nie podniesiesz tą ręką, którą go stworzyłeś?

    Nie pozbawisz mnie, o Boże mój, tego, coś mi dał w Twym Synu, Jezusie Chrystusie, w którym mi dałeś wszystko, czego pragnę; dlatego raduję się, bo nie zawiedziesz mej ufności! Czemu więc, duszo moja, jeszcze się ociągasz, gdy już teraz możesz kochać całym sercem swego Boga?

    Moje są niebiosa i moja jest ziemia, moje są narody, moi grzesznicy i sprawiedliwi. Aniołowie są moi, Matka Boża jest moja, wszystkie rzeczy są moje, i sam Bóg jest moim i dla mnie, gdyż Chrystus jest mój i wszystek dla mnie! Czemu więc, duszo moja, jeszcze się ociągasz, i czego jeszcze szukasz? Wszystko jest twoje i wszystko dla ciebie.
  "6. Franciszek Salezy": |
    Modlitwa do św. Franciszka Salezego
    Święty Franciszku Salezy,
    Ty uczyłeś, że Bóg jest naszym Ojcem, Ojcem tak troskliwie czuwającym,
    że bez Jego Woli włos nam z głowy nie spadnie;
    wspomagaj nas w tym, abyśmy troskliwie przez całe nasze życie,
    służyli Mu wiernie i gorąco Go miłowali.
    Mówiłeś: Kto chce kiedyś cieszyć się Bogiem, ten musi przedtem wiele dla Niego wycierpieć.
    Bądź przy nas w naszych codziennych cierpieniach, troskach i pracach,
    abyśmy je zawsze dla miłości Pana Boga przeżywali.
    Apostole zwycięstwa życzliwości nad obojętnością, pokory nad pychą,
    łagodności nad gwałtownością, prostoty nad fałszem i obłudą,
    bądź nam wzorem i doradcą w codziennym praktykowaniu tych cnót;
    Twoje postępowanie jaśniało blaskiem życia w obecności Bożej;
    upraszaj nam tę łaskę, abyśmy zawsze i wszędzie postępując w tej prawdzie,
    zasłużyli sobie na oglądanie Boga w niebie, który żyje i króluje na wieki wieków. Amen.
  "7. Monika": |
    Boże, Ty, który dostrzegłeś szczere łzy i błagania św. Moniki i odpowiedziałeś na jej modlitwy nawróceniem jej męża i syna, udziel mi łaski, abym i ja potrafiła modlić się do Ciebie z takim samym szczerym zapałem i abym wyprosiła, tak jak ona, zbawienie własnej duszy oraz tych bliskich mi osób, za które jestem odpowiedzialna. Przez Chrystusa, naszego Pana, który z Tobą żyje i króluje w jedności Ducha Świętego. Amen.
    Modlitwa o przemianę i nawrócenie męża
    Święta Moniko, dzięki swojej cierpliwości i modlitwom wyprosiłaś u Boga nawrócenie swego męża i łaskę życia z nim w pokoju. Proszę Cię, wyproś dla mnie i mojego męża błogosławieństwo Boże, aby również w naszym domu zapanowały prawdziwa harmonia i pokój i aby wszyscy członkowie naszej rodziny mogli osiągnąć kiedyś życie wieczne. Amen.
  "8. Antonina z Nicei": |
    Ps 141:2-4
    Niech moja modlitwa będzie stale przed Tobą jak kadzidło; wzniesienie rąk moich - jak ofiara wieczorna!
    Postaw, Panie, straż moim ustom i wartę przy bramie warg moich!
    Mojego serca nie skłaniaj do złego słowa, do popełniania czynów niegodziwych, bym nigdy z ludźmi, co czynią nieprawość, nie jadł ich potraw wybornych.
  "9. Maria od Jezusa ''Mała Arabka''": |
    Duchu Święty, natchnij mnie.
    Miłości Boża, pochłoń mnie.
    Po prawdziwej drodze prowadź mnie.
    Maryjo, Matko moja, spójrz na mnie.
    Z Jezusem błogosław mi.
    Od wszelkiego zła,
    Od wszelkiego złudzenia,
    Od wszelkiego niebezpieczeństwa,
    zachowaj mnie!
    Amen.
  "10. Matka Boża Trudnego Zawierzenia": |
    Matko Trudnego Zawierzenia, ucz nas z zaufaniem czynić wszystko, czego od nas oczekuje Twój Syn. Pomóż nam we wszystkim, co On przed nami stawia widzieć jedynie Jego miłość do nas. Pomagaj nam, abyśmy w pełnieniu Jego woli znajdowali wewnętrzną radość i głęboki pokój serca. Bądź przy nas Matko szczególnie wtedy, gdy Jego wymagania będą wydawały się ponad nasze siły. Strzeż naszych kroków, byśmy nigdy nie zeszli z Jego drogi, byśmy nigdy się od Niego nie odwrócili. Amen
  "11. Oblubienica Ducha Świętego": |
    MODLITWA DO NAJŚWIĘTSZEJ MARYJI PANNY NIEPOKALANEJ OBLUBIENICY DUCHA ŚWIĘTEGO
    O Maryjo, Niepokalana Oblubienico Ducha Świętego Tyś chwała Jeruzalem, Tyś weselem Izraela, Tyś czcią ludu naszego.
    Ty jako mężna niewiasta zdeptałaś głowę węża, ponieważ w miłości Ducha Świętego przyniosłaś Twego Boskiego Syna Ojcu Niebieskiemu w ofierze dla zbawienia świata. Przez zasługi tej drogocennej Ofiary, uproś mi siedem darów Ducha św.
    Dziękuję Duchowi Świętemu, że wybrał Ciebie na Oblubienicę swoją i uczynił Cię szafarką swoich łask. Spójrz na mnie swymi miłosiernymi oczyma, na moją nędzę i biedę. Dopomóż mi, bym nigdy przez grzech ciężki nie tracił Łaski Bożej i nie zbezcześcił Jego świątyni. Sprawy, bym kiedyś wraz z Tobą Niepokalana Maryjo wiecznie wielbił Ducha Świętego w niebie.
    Amen
  "12. Matka Boża z Góry Karmel (Szkaplerzna)": |
    O Niepokalanie Poczęta Bogarodzico Dziewico, Pani najłaskawsza i Matko najmilsza. Oto ja, dziecko Twoje i sługa Twój, pragnę cały do Jezusa i do Ciebie na zawsze należeć. I dlatego ofiaruję Tobie oczy moje, uszy moje, język mój, myśl moją, serce moje i całego siebie Tobie ofiaruję.
    Polecam Ci duszę i ciało moje i wszystkie sprawy moje. Ty mnie prowadź, Ty mnie wspieraj, Ty mnie ochraniaj od wszelkiego zła, a nade wszystko strzeż i broń w czystości mojej. Pobłogosław mi, o Córko Ojca Przedwiecznego i nie dozwól, abym myślą obraził dobrego Boga mojego.
    Pobłogosław mi, o Matko Syna przedwiecznego i nie dozwól, abym mową obraził dobrego Boga mojego. Pobłogosław mi, Oblubienico Ducha świętego, i nie dozwól, abym uczynkiem lub zaniedbaniem obraził dobrego Boga mojego. Pobłogosław mi, o Matko moja, i spraw, abym Boga w Trójcy jedynego, tak dobrego i miłosiernego, całym sercem kochał i drugich do tej miłości pociągał.
    Amen.
  "13. Tymoteusz i Tytus": |
    O Panie, wypełniłeś św. Tymoteusz i Tytusa cnotami apostolskimi. Oby ich pośrednictwo sprawiło, abyśmy żyli dobrze i pobożnie tu na ziemi i zasłużyli sobie w ten sposób na niebiańskie schronienie.
    Amen
  "14. Młodziankowie Męczennicy": |
    Módlmy się. Boże, nasz Ojcze, święci Młodziankowie męczennicy obwieścili Twoją chwałę nie słowami, lecz śmiercią. Spraw, abyśmy całym życiem wyznawali wiarę w Ciebie, którą głosimy ustami. Przez Jezusa Chrystusa, Twojego Syna, naszego Pana i Boga, który z Tobą żyje i króluje w jedności Ducha Świętego, przez wszystkie wieki wieków.
    Amen
  "15. Matka Boża Dobrej Rady": |
    Chwalebna Dziewico Maryjo, Matko Dobrej Rady, błagamy Cię, prowadź nas po trudnych drogach życia. Wyjednaj światło naszemu rozumowi, gorącą miłość naszemu sercu, siłę naszej woli. O Matko Słowa Wcielonego, powtarzaj nam słowa życia wiecznego, które usłyszałaś od Twego Syna i zachowałaś w swoim sercu. Spraw, abyśmy żyli w miłości Bożej i wypełniali zawsze Jego świętą wolę. Uproś nam łaskę wytrwania do końca, byśmy mogli cieszyć się z Tobą wieczną radością w niebie.
    Amen
  "16. Róża z Limy": |
    Kyrie eleison
    Chryste eleison. Kyrie eleison
    Chryste, usłysz nas
    Chryste, wysłuchaj nas
    Ojcze z nieba Boże, zmiłuj się nad nami
    Synu, Odkupicielu świata, Boże, zmiłuj się nad nami
    Duchu Święty, Boże, zmiłuj się nad nami
    Święta Trójco, jedyny Boże, zmiłuj się nad nami

    Święta Maryjo, módl sie za nami.
    Królowo Wyznawców
    Święta Różo z Limy
    Święta Różo, pierwszy kwiecie świętości Ameryki Południowej
    Święta Różo, lilio czystości
    Święta Różo, przykładzie pokory
    Święta Różo, jaśniejąca cnotami chrześcijańskimi
    Święta Różo, pełna miłości Boga i bliźniego
    Święta Różo, tercjarko dominikańska
    Święta Różo, ozdobo zakonu dominikańskiego
    Święta Różo, niestrudzona w dążeniu do świętości
    Święta Różo, prowadząca głębokie życie modlitwy
    Święta Różo, rozpłomieniona miłością Boga
    Święta Różo, zatopiona w modlitwie i kontemplacji
    Święta Różo, doznająca łask mistycznych
    Święta Różo, zjednoczona ustawicznie z Bogiem
    Święta Różo, zaznająca przedsmaku szczęścia niebieskiego
    Święta Różo, niezmordowana w cierpieniu
    Święta Różo, pokutująca za grzeszników
    Święta Różo, pełna surowości i wyrzeczenia
    Święta Różo, doświadczona cierpieniem
    Święta Różo, krocząca droga umartwienia
    Święta Różo, niewzruszenie przywiązana do wiary
    Święta Różo, oddana bezgranicznie Bogu
    Święta Różo, pełna heroizmu cnoty i pokory
    Święta Różo, nękana przez złego ducha
    Święta Różo, niosąca pomoc potrzebującym
    Święta Różo, inicjatorko służby społecznej w ojczyźnie
    Święta Różo, gorliwie posługująca bliźnim
    Święta Różo, opiekunko chorych i ubogich
    Święta Różo, wspomagająca opuszczonych i nieszczęśliwych
    Święta Różo, obdarzona stała wizja Anioła Stróża
    Święta Różo, Patronko Ameryki, Filipin i Antyli
    Święta Różo, nasza orędowniczko przed Bogiem

    Baranku Boży, który gładzisz grzechy świata, przepuść nam Panie.
    Baranku Boży, który gładzisz grzechy świata, wysłuchaj nas Panie.
    Baranku Boży, który gładzisz grzechy świata, zmiłuj sie nad nami.

    Módlmy się: Wszechmogący Boże, Dawco wszelkich łask, Tyś sprawił, że Święta Róża obdarzona pełnia łask niebieskich, zajaśniała wśród narodów Południowej Ameryki świętością życia, daj nam swoim sługom, abyśmy naśladując ja w miłości Boga i bliźniego mogli osiągnąć szczęście wieczne. Przez Chrystusa, Pana naszego.
    Amen.
  "17. Maria Bernadetta Soubirous": |
    Testament Św. Marii Bernadetty Soubirous

    Za biedę, w jakiej żyli mama i tatuś, za to, że się nam
    nic nie udawało, za upadek młyna, za to, że musiałem
    pilnować dzieci, stróżować przy owcach, za ciągłe
    zmęczenie... dziękuje Ci, Jezu.
    Za dni, w który przychodziłaś, Maryjo, i za te, w które
    nie przyszłaś - nie będę Ci się umiała odwdzięczyć,
    jak tylko w raju. Ale i za otrzymany policzek, za drwiny,
    za obelgi, za tych, co mnie mieli za pomyloną, za
    tych, co mnie posądzali o oszustwo, za tych, co mnie
    posądzali o robienie interesu... dziękuje Ci, Matko
    Za ortografię, której nie umiałam nigdy, za to,
    że pamięci nigdy nie miałam, za moją ignorancję
    i za moją głupotę, dziękuję Ci
    Dziękuję, Ci ponieważ gdybym było na ziemi dziecko
    o większej ignorancji i większej głupocie, byłabyś
    je wybrała...
    Za to, że moja mama umarła daleko, za ból, który
    odczuwałam, kiedy mój ojciec, zamiast uścisnąć swoją
    małą Bernadetę, nazwał mnie "siostro Mario Bernardo"
    ... dziękuję Ci, Jezu.
    Dziękuję Ci za to serce, które mi dałeś, tak delikatne
    i wrażliwe, a które przepełniłeś goryczą...
    Za to, że matka Józefa obwieściła, że się nie nadaję do
    niczego, dziękuję..., za sarkazmy matki mistrzyni, jej
    głos twardy, jej niesprawiedliwości, jej ironię i za
    chleb upokorzenia... dziękuję.
    Dziękuję za to, że byłam tą uprzywilejowaną w wytykaniu
    mi wad, tak że inne siostry mówiły: "Jak to dobrze, że
    że nie jestem Bernadetą".
    Dziękuję, za to, że byłam Bernadetą, której grożono
    więzieniem, ponieważ widziałam Ciebie, Matko...
    tą Barnadetą tak nędzną i marną, że widząc ją, mówili
    sobie: "To ta ma być Bernadetą, którą ludzie oglądali
    jak rzadkie zwierzę?"
    Za to ciało, które mi dałeś, godne politowania, gnijące...,
    za tę chorobę, piekącą jak ogień i dym, za moje
    spróchniałe kości, za pocenie się i gorączkę, za tępe
    ostre bóle... dziękuję Ci, mój Boże.
    I za tę duszę, którą mi dałeś, za pustynię wewnętrznej
    oschłości, za Twoje noce i Twoje błyskawice, za
    Twoje milczenie i Twe pioruny, za wszystko. Za Ciebie
    - i gdy byłeś obecny, i gdy Cię brakowało...
    dziękuje Ci, Jezu
  "18. Stanisław Biskup i męczennik": |
    O, święty Stanisławie, Obrońco nasz i Orędowniku, uproś nam łaskę prawdziwej pokuty. Niech sercom naszym, skruszonym i upokorzonym, wróci doskonała czystość w myśli, w mowie i uczynku oraz czystość w obyczaju. Niech duchem Bożym odnowione oblicze ziemi naszej czystością zakwitnie, by cały naród polski znów się podobał Bogu i żeby Bóg dusze nasze zbawił.
    Przez Pana naszego Jezusa Chrystusa, miłośnika czystości.
    Amen.
  "19. Filip  Neri": |
    Modlitwa do św. Filip Neri
    Święty Filipie, Ojcze i przewodniku nasz, który umiałeś po ojcowsku kierować swymi synami, bądź nam prawdziwym ojcem. Strzeż nas zawsze i prowadź, gdyż twojej się opiece powierzamy. Upominaj nas, byśmy się poprawiali i z Bogiem nas pojednaj. Po wygnaniu ziemskim przeprowadź nas szczęśliwie do umiłowanego Pana i Najdroższego Syna Bożego, Jezusa Chrystusa, Zbawcy naszego, którego chwała, cześć i uwielbienie, niewymowna radość i szczęście wiekuiste, wraz z Najświętszą Dziewicą Maryją i całym dworem niebian trwa bez końca, na wszystkie wieki wieków. Amen.
  "20. Bolesława Lament": |
    Litania do Błogosławionej Bolesławy Lament

    Kyrie, eleison. Chryste, eleison. Kyrie, eleison.
    Chryste, usłysz nas. Chryste, wysłuchaj nas.
    Ojcze z nieba, Boże, - zmiłuj się nad nami.
    Synu Odkupicielu świata, Boże,
    Duchu Święty, Boże,
    Święta Trójco, Jedyny Boże,
    Święta Maryjo, - módl się za nami.
    Święta Maryjo, Królowo Dziewic,
    Błogosławiona Bolesławo, - módl się za nami.
    Bł. Bolesławo, niedościgniona w pobożności,
    Bł. Bolesławo, czyniąca wszystko na chwałę Bożą,
    Bł. Bolesławo, pełna żywej wiary,
    Bł. Bolesławo, żarliwa w modlitwie,
    Bł. Bolesławo, bezgranicznie ufająca Bogu,
    Bł. Bolesławo, całkowicie poddana woli Bożej,
    Bł. Bolesławo, pełna cierpliwości,
    Bł. Bolesławo, prowadząca głębokie życie wewnętrzne,
    Bł. Bolesławo, ściśle zjednoczona z Bogiem,
    Bł. Bolesławo, wzorze modlitwy i kontemplacji,
    Bł. Bolesławo, powołana do pracy apostolskiej,
    Bł. Bolesławo, bolejąca nad rozdarciem jedności Kościoła,
    Bł. Bolesławo, dążąca do zjednoczenia chrześcijan,
    Bł. Bolesławo, inspiratorko ekumenizmu przez miłość,
    Bł. Bolesławo, gorliwa w działalności misyjnej,
    Bł. Bolesławo, przykładzie życia ewangelicznego,
    Bł. Bolesławo, założycielko rodziny zakonnej,
    Bł. Bolesławo, wzorze czystości,
    Bł. Bolesławo, heroiczna w ubóstwie,
    Bł. Bolesławo, posłuszna woli Bożej,
    Bł. Bolesławo, czcicielko Serca Jezusowego,
    Bł. Bolesławo, miłośnico ukrzyżowanego Zbawiciela,
    Bł. Bolesławo, adoratorko Eucharystii,
    Bł. Bolesławo, wielbicielko Najświętszej Dziewicy,
    Bł. Bolesławo, naśladowczyni Świętej Rodziny,
    Bł. Bolesławo, wychowawczyni młodzieży,
    Bł. Bolesławo, pełna wyrzeczenia,
    Bł. Bolesławo, wzorze pracowitości,
    Bł. Bolesławo, przykładzie głębokiej pokory,
    Bł. Bolesławo, rozpalająca miłość do Boga,
    Bł. Bolesławo, umacniająca słabych w wierze,
    Bł. Bolesławo, wzorze męstwa i wytrwałości,
    Bł. Bolesławo, uwrażliwiona na potrzeby ubogich,
    Bł. Bolesławo, opiekunko upośledzonych i wzgardzonych,
    Bł. Bolesławo, doświadczona cierpieniem,
    Bł. Bolesławo, troskliwa o zbawienie grzeszników,
    Bł. Bolesławo, zabiegająca o pomnożenie chwały Bożej,
    Bł. Bolesławo, wspomagająca dusze w czyśćcu,
    Bł. Bolesławo, orędowniczko nasza przed Bogiem,

    Baranku Boży, który gładzisz grzechy świata, przepuść nam, Panie.
    Baranku Boży, który gładzisz grzechy świata, wysłuchaj nas, Panie.
    Baranku Boży, który gładzisz grzechy świata, zmiłuj się nad nami.

    Módl się za nami błogosławiona Bolesławo.
    Abyśmy się stali godnymi obietnic Chrystusowych.

    Módlmy się: Boże, Ty powołałeś błogosławioną Bolesławę do szukania na tym świecie Twojego Królestwa przez dążenie do doskonałej miłości, spraw, abyśmy wsparci Jej modlitwami, w radości ducha coraz więcej Ciebie miłowali. Który żyjesz i królujesz na wieki wieków.
    Amen.
  "21. Florian": |
    Modlitwa do św.Floriana :

    Męczenniku święty, święty Florianie, od wieków czczony na polskiej ziemi, bądź i dziś naszym Patronem, Orędownikiem i Obrońcą przed Bogiem.
    Uproś nam u Boga żywą wiarę, byśmy oparli się laicyzacji życia i wszędzie słowem i czynami miłości umieli mężnie ją wyznać.
    Tak, jak dawniej chroń nas od wojny, ognia, powodzi i wszelkich klęsk żywiołowych.
    Czuwaj nad ludźmi w ciężkiej i niebezpiecznej pracy: strażakami, hutnikami i kominiarzami.
    Strażaków ucz poświęcenia i ofiarnej służby w czasie klęsk żywiołowych, w ratowaniu ludzkiego życia i mienia.
    Ucz nas poszanowania środowiska naturalnego.
    Wypraszaj nam u Boga łaski i cnotę męstwa, abyśmy kiedyś przez Miłosierdzie Boże zasłużyli na wieczną nagrodę w niebie.
    AMEN
  "22. Michał Czartoryski": |
    Wszechmogący Wieczny Boże, Ty dałeś Błogosławionemu Michałowi siłę wiernego służenia Tobie na drodze życia zakonnego i obdarzyłeś Go pragnieniem zjednoczenia się z Tobą. Miłość do Ciebie udowodnił miłością do bliźnich, trwając przy nich mimo zagrożenia własnego życia. Za wstawiennictwem tego Błogosławionego dopomagaj Ojcze Niebieski gorliwie wykonywać nasze obowiązki. Niech to, co robimy, służy nam, uwzględnia potrzeby naszych bliźnich i prowadzi do zbawienia wiecznego. Przez Chrystusa Pana naszego. Amen
  "23. Paweł Pierwszy Pustelnik": |
    Boże, racz miłościwie za przyczyną świętego Pawła pustelnika, sprawić, abyśmy tu na ziemi świątobliwe i pobożne życie prowadzili. Przyciągnij nas do siebie słodyczą Twojej miłości i daj, abyśmy nic innego nie szukali i nie miłowali, prócz Ciebie, któryś jest najwyższym, najpiękniejszym i najdoskonalszym dobrem.
    Amen.
  "24. Atanazy Wielki": |
    Wysłuchaj, prosimy Cię, Panie, prośby nasze, które zanosimy w uroczystość św. Atanazego, Wyznawcy i biskupa Twojego, i niech on, który Ci tak godnie umiał służyć, wyjedna nam wstawieniem się swoim za nami do Ciebie, wszystkich grzechów naszych odpuszczenie. Przez Pana naszego Jezusa Chrystusa. Amen.
  "25. Jan Boży": |
    Święty Janie Boży, Wielki Sługo Boga, Posłany do chorych, aby nieść im ulgę w cierpieniu i być im Pociechą; spraw swoją miłosierną przyczyną, abyśmy doznali pomocy w naszych chorobach, a wszystkie cierpienia znosili mężnie i wytrwale. Ty pielęgnowałeś Jezusa na ziemi służąc chorym, prosimy Cię, wyproś nam łaskę zdrowia, aby blask Twojej świętości przyświecał nam w żarliwej modlitwie. Przybądź nam z pomocą i polecaj nas Matce Uzdrowienia Chorych, przez Chrystusa Pana Naszego. Amen.
  "26. Izydor z Sewilli": |
    Wszechmocny i wieczny Boże,
    Który stworzyłeś nas na Twoje podobieństwo
    i poleciłeś nam szukać, przede wszystkim, tego co dobre,
    prawdziwe i piękne,
    szczególnie w Boskiej Osobie Twego Jednorodzonego Syna,
    Pana naszego Jezusa Chrystusa,
    pomóż nam, błagamy Ciebie,
    przez wstawiennictwo św. Izydora, biskupa i doktora,
    abyśmy podczas naszych wędrówek w internecie
    kierowali nasze ręce i oczy tylko na to, co podoba się Tobie
    i traktowali z miłością i cierpliwością
    wszystkie te osoby, które spotkamy
    przez Chrystusa Pana naszego. Amen.

    Święty Izydorze, módl się za nami!
  "27. Zofia": |
    Modlitwa św. Zofii do Ducha Świętego
    o miłość do każdego człowieka

    ...Proście więc Ducha Świętego o miłość do każdego człowieka, mówcie często:

    „Przesiej mnie Panie, naucz mnie Twoimi oczami patrzeć na świat, naucz mnie kochać tak jak Ty kochasz moich braci i moje siostry. Naucz Mnie Duchu Święty być dzieckiem Twoim, bym pragnął tylko Twego dobra, naucz mnie być czujnym. Duchu Święty Boże naucz mnie być wrażliwym na Twoją miłość. O to proszę mojego Anioła Stróża, by położył moje serce Duchowi Świętemu, by je skruszył i ukształtował według woli Trójcy Przenajświętszej. Duchu Święty Boże działaj we mnie, na mnie i przeze mnie. Zabierz mi Duchu Święty pychę, by brak pokory mnie od Ciebie nie oddalał, zabierz mi zazdrość i brak miłości, bo przecież Ty, Trójco Przenajświętsza masz tyle miłości, że nie zabraknie jej dla żadnego z nas. Więc daj mi Duchu Święty pokój, niech przyjdzie do mojego serca, duszy niech mój umysł napełni się Twoim pokojem. Ukój mnie Panie, ukój mnie Duchu Święty. Przytul mnie Ojcze wraz z Matką Przenajświętszą.
    Amen.
  "28. Juan Diego": |
    Ojcze Niebieski, który pozwoliłeś Juanowi Diego być pośrednikiem Dziewicy z Guadalupe i pomagać w rodzeniu się wiary w naszej Ojczyźnie, prosimy Cię za jego wstawiennictwem, abyś przyszedł z pomocą najbardziej potrzebującym. Pociesz chorych na duszy i ciele i spraw, aby naród meksykański zjednoczony siłą miłości ze Słodką Matką z Tepeyac, uczynił z każdego domu żywą świątynię, gdzie będziemy adorować Naszego Pana Jezusa Chrystusa, który z Tobą żyje i króluje na wieki wieków. Amen.
  "29. Czesław (bł.)": |
    Modlitwa o dobre życie za wstawiennictwem bł. Czesława
    Boże nieskończenie miłosierny,
    Ty powierzyłeś błogosławionemu Czesławowi głoszenie
    niezmierzonych bogactw Chrystusa;
    spraw za jego wstawiennictwem,
    abyśmy coraz lepiej Ciebie poznawali
    i żyjąc w Twojej obecności według Ewangelii,
    przynosili owoce dobrych uczynków.
    Amen.
    Błogosławiony Czesławie, módl się za nami,
    abyśmy wiernie szli za Chrystusem!
  "30. Alan de La Roche (bł.)": |
    Błogosławiony Alanie tobie Matka Boża objawiła jak ma wyglądać Różaniec. Dlatego za pośrednictwem Maryi wypraszaj u naszego Pana i Zbawiciela Jezusa Chrystusa łaski dla nas, dla naszych rodzin, parafii, państw i świata. Prosimy Cię Bł. Alanie aby przez codzienne odmawianie Różańca Maryja ofiarowała nam miłość w naszych Rodzinach, mądrość przywódcom Państw aby w ich sercach rozkwitała potrzeba pokoju na świecie oraz otoczenia pomocą ludzi biednych, słabych i starszych. Ale najbardziej wypraszaj Bł. Alanie u naszej orędowniczki Maryi życie dla każdego poczętego dzieciątka. Żeby każda Mama, każdy Tata z miłością oczekiwali swojego Potomstwa i wychowali go na chwałę Boga.
    Krwi Chrystusa Syna Ojca Przedwiecznego - wybaw nas.
    Św. Maryjo - módl się za nami.
    Bł. Alanie - módl się za nami.
    Amen.
  "31. Julian z Antiochii": |
    PSALM 1
    Dwie drogi życia
    1 Szczęśliwy mąż,
    który nie idzie za radą występnych,
    nie wchodzi na drogę grzeszników
    i nie siada w kole szyderców1,
    2 lecz ma upodobanie w Prawie Pana,
    nad Jego Prawem rozmyśla dniem i nocą.
    3 Jest on jak drzewo zasadzone nad płynącą wodą,
    które wydaje owoc w swoim czasie,
    a liście jego nie więdną:
    co uczyni, pomyślnie wypada.

    4 Nie tak występni, nie tak:
    są oni jak plewa, którą wiatr rozmiata.
    5 Toteż występni nie ostoją się na sądzie
    ani grzesznicy - w zgromadzeniu sprawiedliwych2,
    6 bo Pan uznaje drogę sprawiedliwych,
    a droga występnych zaginie.
  "32. Józef Maria Rubio Peralita": |
    Dewiza Św. Józefa: Czynić to, czego Bóg pragnie, i pragnąć tego, co Bóg czyni.

    PSALM 4

    Modlitwa i napomnienie

    1 Kierownikowi chóru. Na instrumenty strunowe. Psalm. Dawidowy.
    2 Kiedy Cię wzywam, odpowiedz mi,
    Boże, co sprawiedliwość mi wymierzasz.
    Tyś mnie wydźwignął z utrapienia -
    zmiłuj się nade mną i wysłuchaj moją modlitwę!
    3 Mężowie, dokąd będziecie sercem ociężali?2
    Czemu kochacie marność i szukacie kłamstwa?
    4 Wiedzcie, że Pan mi okazuje cudownie swą łaskę,
    Pan mnie wysłuchuje, ilekroć Go wzywam.
    5 Zadrżyjcie i nie grzeszcie,
    rozważcie na swych łożach i zamilknijcie!
    6 Złóżcie należne ofiary
    i miejcie w Panu nadzieję!

    7 Wielu powiada: «Któż nam ukaże szczęście?»
    Wznieś ponad nami, o Panie, światłość Twojego oblicza!3
    8 Wlałeś w moje serce więcej radości
    niż w czasie obfitego plonu pszenicy i młodego wina.
    9 Gdy się położę, zasypiam spokojnie,
    bo Ty sam jeden, Panie,
    pozwalasz mi mieszkać bezpiecznie.
  "33. Augustyn Roscelli": |
    PSALM 5

    Modlitwa poranna o utrzymanie się na drodze Bożej

    1 Kierownikowi chóru. Na flety. Psalm. Dawidowy.
    2 Usłysz, Panie, moje słowa,
    zwróć na mój jęk uwagę;
    3 natęż słuch na głos mojej modlitwy,
    mój Królu i Boże!
    Albowiem Ciebie błagam, 4 o Panie,
    słyszysz mój głos od rana,
    od rana przedstawiam Ci prośby i czekam2.

    5 Bo Ty nie jesteś Bogiem, któremu miła nieprawość,
    złego nie przyjmiesz do siebie w gościnę.
    6 Nieprawi nie ostoją się przed Tobą.
    Nienawidzisz wszystkich złoczyńców,
    7 zsyłasz zgubę na wszystkich, co mówią kłamliwie.
    Mężem krwawym i podstępnym
    brzydzi się Pan.

    8 Ja zaś dzięki obfitej Twej łasce,
    wejdę do Twojego domu,
    upadnę przed świętym przybytkiem Twoim3
    przejęty Twoją bojaźnią.
    9 O Panie, prowadź mnie w swej sprawiedliwości,
    na przekór mym wrogom:
    wyrównaj przede mną Twoją drogę!
    10 Bo w ustach ich nie ma szczerości,
    ich serce knuje zasadzki,
    ich gardło jest grobem otwartym4,
    a językiem mówią pochlebstwa.

    11 Ukarz ich, Boże,
    niech staną się ofiarą własnych knowań;
    wygnaj ich z powodu licznych ich zbrodni,
    buntują się bowiem przeciwko Tobie.
    12 A wszyscy, którzy się do Ciebie uciekają, niech się cieszą,
    niech się weselą na zawsze!
    Osłaniaj ich, niech cieszą się Tobą,
    ci, którzy imię Twe miłują.
    13 Bo Ty, Panie, będziesz błogosławił sprawiedliwemu:
    otoczysz go łaską jak tarczą.
  "34. Katarzyna Mammolini": |
    Modlitwa o uwolnienie od pokus
    Panie, Boże, zmiłuj się nade mną, Twoim sługą, który z powodu nadmiaru pokus stał się jakby wyrzuconym naczyniem. Wyrwij mnie z rąk moich nieprzyjaciół. Przybądź i odszukaj mnie zagubionego (zagubioną), uczyń na nowo swoją własnością i nigdy mnie nie opuszczaj. Obym we wszystkim mógł podobać się Tobie, skoro swą potężną mocą mnie odkupiłeś. Przez Chrystusa, Pana naszego. Amen.
  "35. Zyta": |
    Litania do św. Zyty

    Kyrie elejson, Chryste elejson, Kyrie elejson.
    Chryste, usłysz nas. Chryste, wysłuchaj nas.
    Ojcze z nieba, Boże, zmiłuj się nad nami.
    Synu, Odkupicielu świata, Boże,
    Duchu Święty, Boże,
    Święta Trójco, Jedyny Boże,
    Święta Maryjo, módl się za nami.
    Święta Zyto, dziewico,
    Święta Zyto, chlubo ziemi włoskiej,
    Święta Zyto, patronko służących,
    Święta Zyto, wzorze pobożności,
    Święta Zyto, gorliwa w uczęszczaniu na Mszę świętą,
    Święta Zyto, wzorze modlitwy,
    Święta Zyto, wzorze posłuszeństwa,
    Święta Zyto, wzorze pracowitości,
    Święta Zyto, wzorze dobroci,
    Święta Zyto, przez całe życie z Bogiem zjednoczona,
    Święta Zyto, ciesząca się łaską kontemplacji,
    Święta Zyto, słynąca cudami,
    Święta Zyto, dźwigająca trud pracy służebnej,
    Święta Zyto, żyjąca w ubóstwie,
    Święta Zyto, znana z czynów miłosierdzia,
    Święta Zyto, jaśniejąca głęboką pokorą,
    Abyśmy byli wierni Chrystusowi, uproś nam u Boga.
    Abyśmy kochali Boga i bliźniego,
    Abyśmy łączyli pracę z modlitwą,
    Abyśmy służyli Bogu w pokorze,
    Aby nasza praca zbliżała nas do Pana Boga.
    Baranku Boży, który gładzisz grzechy świata, przepuść nam, Panie.
    Baranku Boży, który gładzisz grzechy świata, wysłuchaj nas, Panie.
    Baranku Boży, który gładzisz grzechy świata, zmiłuj się nad nami.
    K. Módl się za nami święta Zyto,
    W. Abyśmy się stali godnymi obietnic Chrystusowych.
    K. Módlmy się: O św. Zyto, swem życiem zasłużyłaś sobie na to, że Chrystus przyjmując cię w niebie wyrzekł do ciebie te słowa: Sługo wierna i dobra, iżeś była wierną nad małem, postanowię cię nad wielą “ wnijdź do radości Pana twojego. Uproś nam u Zbawiciela tę łaskę, abyśmy służyli Bogu w tym stanie, w jakim jesteśmy, i nie pragnąc złudnych rzeczy ziemskich, spełniali wiernie obowiązki na nas nałożone.
    W. Amen.
  "36. Szymon Stock": |
    Boże, któryś zakon karmelitański przyozdobił zaszczytnym imieniem Najświętszej Matki Bożej, zawsze Panny, daj nam tę łaskę, abyśmy osłonieni opieką Tej, której pamiątkę dzisiaj uroczyście obchodzimy, zostali uznani godnymi dostać się kiedyś do radości niebieskich. Przez Pana naszego Jezusa Chrystusa. Amen.
  "37. Elżbieta z Schonau": |
    PSALM 6.
    Błaganie o litość
    1 Kierownikowi chóru. Na instrumenty strunowe. Na oktawę. Psalm. Dawidowy.
    2 Nie karć mnie, Panie, w swym gniewie
    i nie karz w swej zapalczywości.
    3 Zmiłuj się nade mną, Panie, bom słaby;
    ulecz mnie, Panie, bo kości2 moje strwożone
    4 i duszę moją ogarnia wielka trwoga;
    lecz Ty, o Panie, jakże długo jeszcze...?

    5 Zwróć się, o Panie, ocal moją duszę,
    wybaw mnie przez Twoje miłosierdzie,
    6 bo nikt po śmierci nie wspomni o Tobie:
    któż Cię wychwala w Szeolu?3
    7 Zmęczyłem się moim jękiem,
    płaczem obmywam co noc moje łoże,
    posłanie moje skrapiam łzami.
    8 Od smutku oko moje mgłą zachodzi,
    starzeję się4 z powodu wszystkich mych wrogów.

    9 Odstąpcie ode mnie wszyscy, którzy zło czynicie,
    bo Pan usłyszał głos mojego płaczu;
    10 Pan usłyszał moje błaganie,
    Pan przyjął moją modlitwę.
    11 Niech się wszyscy moi wrogowie zawstydzą i bardzo zatrwożą,
    niech odstąpią i niech się zawstydzą!
  "38. Wincent a Paulo": |
    O Chwalebny św. Wincenty,
    niebieski Patronie Wszystkich Stowarzyszeń Miłosierdzia
    i Ojcze wszystkich nieszczęśliwych,
    któryś za życia nie odsunął nikogo z uciekających się do Ciebie:
    wejrzyj na liczne nieszczęścia, które niestety, przygniatają nas
    i przybądź nam z pomocą;
    uproś u Pana Boga ubogim wsparcie,
    chorym ulgę, zasmuconym pocieszenie,
    opuszczonym opiekę, bogatym miłość dla ubogich,
    grzesznikom nawrócenie, kapłanom gorliwość,
    Kościołowi pokój i narodom zgodę,
    zbawienie ludziom.
    Niechaj wszyscy doznają skutków litościwego orędownictwa Twego,
    tak abyśmy wsparci przez Ciebie w nędzach tego życia, mogli się połączyć z Tobą w niebie,
    gdzie nie będzie ani smutku, ani boleści,
    ale radość i wesele w większej szczęśliwości.
    Amen.
  "39. Wniebowzięcie NMP": |
    LITANIA NA WNIEBOWZIĘCIE NAJŚWIĘTSZEJ MARYI PANNY

    Kyrie, elejson! Chryste, elejson! Kyrie , elejson!
    Chryste, usłysz nas! Chryste, wysłuchaj nas!
    Ojcze z nieba, Boże, zmiłuj się nad nami
    Synu, Odkupicielu świata, Boże…
    Duchu Święty, Boże…
    Święta Trójco, Jedyny Boże…
    O Maryjo, która ze świętym utęsknieniem pragnęłaś połączyć się z Twoim Synem, módl się za nami
    O Maryjo, przy której błogosławionym zgonie byli obecni święci Aniołowie…
    O Maryjo, którą przy śmierci najukochańszy Syn Twój odwiedził…
    O Maryjo, któraś najczystszą duszę swoją w ręce Stworzyciela Twojego oddała…
    O Maryjo, której panieńskie ciało zawsze było przybytkiem Boskim…
    O Maryjo, której święte ciało zostało pogrzebane przy radosnym śpiewie Aniołów…
    O Maryjo, której święte ciało nie było wydane na zniszczenie…
    O Maryjo, wzięta z duszą i ciałem do nieba…
    Od zbytecznego przywiązania do stworzenia, wybaw nas wstawieniem się Twoim
    Od nieumiarkowanego smutku po stracie naszych przyjaciół…
    Od wszelkich chorób i boleści duszy i ciała…
    Od śmierci w grzechu…
    Przez błogosławione zaśnięcie Twoje…
    Przez radosne zmartwychwstanie Twoje…
    Przez chwalebne Twe przejście do nieba…
    Przez ukoronowanie Twoje…
    Przez niewypowiedziane radości Twoje i chwałę…
    My grzeszni, prosimy Ciebie wysłuchaj nas
    Abyś nas we wszystkich naszych strapieniach pocieszać i wspomagać raczyła…
    Abyś nas od podstępu złych duchów bronić raczyła…
    Abyś nam dobrą śmierć uprosić raczyła…
    Abyś nam w godzinie śmierci przebaczenie wszystkich grzechów naszych uprosić raczyła…

    Baranku Boży, który gładzisz grzechy świata - przepuść nam Panie
    Baranku Boży, który gładzisz grzechy świata - wysłuchaj nas Panie
    Baranku Boży, który gładzisz grzechy świata - zmiłuj się nad nami.
    Módlmy się:

    Boże, Ty wejrzałeś na pokorę Najświętszej Naryi Panny i wyniosłeś Ją do godności Matki Twojego Jedynego Syna, a w dniu dzisiejszym uwieńczyłeś Ją najwyższą chwałą, spraw, abyśmy zbawieni przez śmierć i zmartwychwstanie Jezusa Chrystusa, przez Jej prośby mogli wejść do wiecznej chwały. Przez Chrystusa, Pana naszego.

    Amen.
  "40. Bóg Ojciec Miłosierny": |
    Modlitwa do Boga Ojca:
    Ojcze Niebieski, który stworzyłeś Niebo i Ziemię, ludzi i Aniołów i który każdy włos na mojej głowie policzyłeś. Jak dobrze być Twym dzieckiem.
    Wiem, że kochasz mnie tak, jak nie kocha mnie nikt na świecie. Że kochasz mnie bardziej niż moja matka i ojciec i pragniesz mnie uszczęśliwić , ofiarując mieszkanie w Królestwie Niebieskim.
    Oddaję Ci siebie i wszystko co posiadam. Wszystko co posiadam jest Twoje. Daję Ci Panie siebie, abyś mógł mnie prowadzić do siebie drogą, którą mi przeznaczyłeś.
    Jak szczęśliwy ten, który Cię poznał i pokochał jako Ojca.
    Bądź błogosławiony i wywyższony w każdym stworzeniu. Niech każda chwila mojego życia będzie stałym uwielbieniem Ciebie, i dziękczynieniem z dzieła Twojej miłości, którymi mnie obdarzasz.
    Amen.
  "41. Franciszek Blachnicki SB": |
    Modlitwa przez wstawiennictwo
    Sługi Bożego ks. Franciszka Blachnickiego
    Boże, Ojcze Wszechmogący, dziękujemy Ci za Twojego Kapłana Sługę Bożego Franciszka, którego w niezwykły sposób obdarzyłeś łaską wiary konsekwentnej, tak iż swoje życie oddał niepodzielnie na Twoją służbę.
    Dziękujemy Ci za to, że pozwoliłeś mu gorąco miłować Twój Kościół i zrozumieć, że najgłębszą zasadą jego żywotności i płodności jest oblubieńcze oddanie siebie w miłości Twojemu Synowi, na wzór Niepokalanej, Matki Kościoła.
    Dziękujemy Ci również za to, że przez tego kapłana wzbudziłeś na polskiej ziemi Ruch Światło-Życie, który pragnie wychowywać swoich uczestników do posiadania siebie w dawaniu siebie i w ten sposób przyczynić się do wzrostu żywych wspólnot Kościoła.
    Bądź uwielbiony Boże w Słudze Bożym księdzu Franciszku, w jego życiu i dziele, i racz wsławić swoje Imię udzielając mi przez jego wstawiennictwo łaski ............., o którą najpokorniej proszę. Amen.
  "42. Matka Boża Pięknej Miłości": |
    Modlitwa do Matki Bożej Pięknej Miłości

    O Maryjo, Matko Pięknej Miłości,naucz nas prawdziwie kochać.
    Oczyść nasze serca z egoizmu,
    z lęku o siebie, z myślenia tylko o sobie.

    Naucz nas pięknej miłości,
    czystej i bezinteresownej,
    abyśmy kochali innych tylko dla nich samych,
    ofiarując im siebie.

    Naucz nas czystego spojrzenia,
    abyśmy w naszych decyzjach i czynach widzieli dobro i szczęście wszystkich,
    a nie tylko własne.

    Wyzwól nas z pożądliwości,
    abyśmy umieli patrzeć na innych z szacunkiem,
    ogarniając ich szerokim sercem,
    miłości czystej, szczerej, pragnącej czynić dar z siebie dla drugich.
    Abyśmy potrafili ludzi kochać takimi jakimi są,
    nie żądając nic w zamian.

    Spraw, abyśmy chcieli dobra nawet nieprzyjaciół;
    abyśmy nie pragnęli zemsty, ale ich nawrócenia.

    Matko Pięknej Miłości, uproś nam łaskę czystości życia,
    abyśmy odważnie budowali Boże piękno w sobie i w relacjach z innymi.
    Chroń nasze ciało i zmysły,
    niech stają się świątynią Ducha Świętego.

    Święta Rodzicielko Boża i Matko nasza, Maryjo!
    Przynosimy Ci naszą ubogą i słabą miłość.
    Wejrzyj na nią Twoim dobrym spojrzeniem i spraw,
    aby nasze serca napełniły się prawdziwą miłością,
    jaką może dać tylko Bóg.

    Otwórz nasze oczy,
    abyśmy dostrzegli Boże piękno w sobie,
    że jesteśmy chciani i kochani przez Boga,
    że każdy z nas jest umiłowanym dzieckiem Boga.

    Powierzamy Ci nasze dojrzewanie w miłości.
    Pragniemy, aby była ona wierna i mocna.
    Maryjo, pomóż nam tworzyć wraz z innymi cywilizację miłości,
    i wyjednaj nam to, o co Cię prosimy.
    Amen.


